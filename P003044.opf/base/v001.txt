༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
WOOEGS1016958
||2004314634
ImageGroup: ||101JW215
ISBN:
n/a
LCCN:
Title:
རྩོམ་བྲིས་སྣ་ཚོགས་ཕྱོགས་བསྡུས་ཨུཏྤལ་གཞོན་ནུའི་ཆུན་པོ
rtsom bris sna tshogs phyogs bsdus ut+pal gzhon nu'i chun po
Author:
བསྟན་པའི་རྒྱལ་མཚན་
bstan pa'i rgyal mtshan
n/a
Descriptor:
Original Publication:
n/a;n/a
Place:
shoreline, wa.
sapan institute
Publisher:
Date:
2005
1
1
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006.



issue/
༼ས་པཎ་བཤད་སྒྲུབ་གླིང་།
SAPAN INSTITUTE
༄༅། །རྩོམ་བྲིས་སྣ་ཚོགས་ཕྱོགས་བསྡུས་ཨུཏྤལ་
གཞོན་ནུའི་ཆུན་པོ།།
ཏྲེ་ཧོར་གདོང་ཐོག་བསྟན་པའི་རྒྱལ་མཚན་གྱིས་སོ།།
THE SAPAN INSTITUTE
I37 NW 2ost; St.
Shoreline, WA 98177
U.S.A.



Edited & published by T. G. Dhongthog
Printed in India by Photo-Offset Printers
2409 Ballimaran
Delhi-110006
December 2004
Third edition (Expanded)
Edited by T. G. Dhongthog
Published & distributed by Sapan Institute
Copyright © 2004 by Sapan Institute
Allrights reserved



སྔོན་བརྗོད།
རྩོམ་བྲིས་སྣ་ཚོགས་ཕྱོགས་བསྡུས་ཨུཏྤལ་གཞོན་ནུའི་ཆུན་པོ་ཞེས་པ་འདིའི་ནང་
རབ་བྱུང་བཅུ་དྲུག་པའི་མེ་བྱ་ ༡༩༧ ནས་མེ་འབྲུག་ ༡༩༧༤ བར་གྱི་རྩོམ་བྲིས་
ཐུང་ངུའི་རིགས་རྣམས་བསྡུས་ཏེ། ས་པཎ་བཤད་སྒྲུབ་གླིང་གིས་རབ་བྱུང་བཅུ་
བདུན་པའི་མེ་གླང་ལོར་པར་ཐེངས་གཉིས་པ་བསྐྲུན། སླར་ཡང་རྩོམ་བྲིས་ཁག་
འགའ་བསྣན་ནས་རྒྱ་གར་རྒྱུ་རམ་སཱ་ལཱ་ཨ་མྱེས་རྨ་ཆེན་བོད་ཀྱི་རིག་གཞུང་ཞིབ་
འཇུག་ཁང་གི་འགན་འཛིན་དྲན་དབང་བཀྲ་ཤིས་ཚེ་རིང་ལགས་ཀྱིས་བཀོད་སྒྲིག་
ལེགས་བཅོས་དང་བཅས་གློག་ཀླད་དུ་བཅུག་ནས་པར་རྩ་གསར་བཟོས་མཛད་དེ་
ས་པཎ་བཤད་སྒྲུབ་གླིང་གིས་རབ་བྱུང་ ༡༧ པའི་ཤིང་སྤྲེལ་ལོར་པར་ཐེངས་གསུམ་
པ་འདི་སྐྲུན་ཐུབ་པ་བྱུང་བས་ཁོང་ལ་སྙིང་ནས་བཀའ་དྲིན་ཆེ་ཞུ་ལགས།།
རྩོམ་སྒྲིག་པས་ ༢༠༠༤།༡༣།༢༤ ལ།
ཇུ



དཀར་ཆག
བོད་ཀྱི་བརྡ་སྤྲོད་པའི་གཞུང་སུམ་ཅུ་པའི་སྐབས་ཀྱི་རྣམ་དབྱེ་གཉིས་
བཞིའི་དོན་ལ་དཔྱད་པ་སོམ་ཉིའི་མུན་སེལ་ཞེས་བྱ་བ།
རིག་གཞུང་གཅེས་པར་འཛིན་པའི་གཏམ་ཕང་འགྲོའི་སྒྲ་དབྱངས། །
འཛམ་གླིང་ཞི་བདེའི་དགྲ་བོ་རྒྱ་དམར་གུང་ཁྲན་གྱིས་སྤྱི་ལོ་ ༡es» ལོར་
འགྲེམས་སྤེལ་བྱས་པའི་ “ཆོས་ཀྱི་གནད་དོན་ལ་ཡང་དག་པར་ངོས་འཛིན་
དང་ཐག་གཅོད་བྱེད་པ་” ཞེས་པའི་དགག་ལན་རིགས་པའི་ཐོག་མདའ། 19
ཡོན་བཤད་ཕུན་ཚོགས་ལྔ་ལྡན། །
ནང་པ་སངས་རྒྱས་པའི་ཆོས་གཏམ་ཉུང་བསྡུས། །
འབྲི་དཔེ་དྲང་པོར་སྨྲ་བའི་གཏམ་དཔྱིད་ཀྱི་རྒྱལ་མོའི་མགྲིན་གླུ་
ཞེས་བྱ་བ་བཞུགས། །
འཇམ་དཔལ་ཡེ་ཤེས་སེམས་དཔའ་ལ་བསྟོད་ཅིང་གསོལ་བ་འདེབས་པ་
རྡོ་རྗེའི་རྒྱུད་མངས་ཞེས་བྱ་བ་བཞུགས།
རང་གི་དྲན་ཚུལ་ཀ་རྩོམ།
བསླབ་བྱ་ཀ་བཤད་དུ་སྤེལ་བ།
བོད་ལྗོངས་དྲན་གླུའི་ཀ་བཤད།



ལུགས་གཉིས་ཀ་རྩོམ།
ལུགས་གཉིས་ཀ་རྩོམ། ཀ
ཟབ་མོའི་ལམ་གྱི་གོ་མྱོང་།
རང་བྱུང་རིག་པའི་གཏམ།
མཁས་བླུན་བརྟག་པའི་ཚིགས་སུ་བཅད་པ་ཟུང་ལྡན་དུ་སྤེལ་བ་ནོར་བུ་
ཆུ་ཤེལ་དཀར་པོའི་ཕྲེང་བ་ཞེས་བྱ་བ།
འདུལ་ཁྲིམས་དང་དེང་རབས་ཀྱི་བསམ་སྤྱོད་སྙོམ་སྒྲིག།
རྗེ་བཙུན་བླ་མ་དཔལ་ཨེ་ཝཾ་ཁང་གསར་མཁན་ཆེན་ངག་དབང་བློ་གྲོས་
གཞན་ཕན་སྙིང་པོའི་རྣམ་ཐར་མདོར་བསྡུས་དད་པའི་དབྱངས་སྙན་
ཞེས་བྱ་བ་བཞུགས་སོ།།
༧སྐྱབས་མགོན་༧རྒྱལ་བའི་དབང་པོར་བསྟོད་པ།
བལ་ཡུལ་ཡང་ལེ་ཤོད་དུ་ཁྲ་རིག་སྤྲུལ་སྐུ་འཇམ་དབྱངས་དམ་ཆོས་
ཉི་མས་བཞེངས་པའི་བྱང་ཆུབ་མཆོད་རྟེན་གྱི་དཀར་ཆག་
གདོང་ཐོག་དགོན་དུ་གདོང་གྲྭ་བློ་དགའ་ལགས་ཀྱིས་བཞེངས་པའི་
དུས་འཁོར་མཆོད་རྟེན་གྱི་དཀར་ཆག
བོད་རིགས་གཞོན་ནུའི་ངོ་བོ་ངོ་སྤྲོད་ཀྱི་གླུ་གཞས།
དབུ་མ་ཀླུ་སྒྲུབ་དགོངས་རྒྱན་ལས་འཕྲོས་པའི་གཏམ།



དྲི་བ་དང་ཁ་སྐོང་གི་ཚུལ་དུ་ཕུལ་བའི་ཡོངས་ཁྱབ་སྤྲིངས་ཡིག
བོད་ཞེན་བསམ་འཆར་དངོས་འབྲེལ་ཟོལ་མེད་ཞུ་འཕྲིན།
བོད་ཀྱི་རྒྱལ་དར་གསར་བཟོ་དང་འབྲེལ་བའི་བསམ་འཆར།།
ས་པཎ་ལ་སྐུ་སྲིང་བཟོད་པ་རིང་མོ་ཟེར་བ་ཡོད་ཚུལ་འཆལ་གཏམ་
ལ་དཔྱད་པ་ཉུང་བསྡུས། །
༧སྐྱབས་རྗེ་དམ་པ་མཁན་ཆེན་འཇིགས་མེད་ཕུན་ཚོགས་འབྱུང་གནས་
རིན་པོ་ཆེ་རྗེས་སུ་དྲན་པའི་གདུང་དབྱངས་དཔྱིད་ཀྱི་
ཕོ་ཉའི་མགྲིན་གླུ། །
བཙན་བྱོལ་བོད་མིའི་ཤེས་ཡོན་སྐོར་ཡིག་ཐོག་བཅར་འདྲིར་ལན་འདེབས།
ཁམས་གསུམ་འགྲོ་བའི་འདྲེན་མཆོག་དཔལ་༧ས་སྐྱ་ཁྲི་ཆེན་རྡོ་རྗེ་འཆང་
ཆེན་པོར་བསྟོད་ཅིང་གསོལ་བ་འདེབས་པ་འཆི་མེད་ལྷའི་རྔ་སྒྲ།
ཏྲེ་ཧོར་གདོང་སྤྲུལ་བསྟན་པའི་རྒྱལ་མཚན་གྱི་རྩོམ་བྲིས་ཐོ་གཞུང་།
107
II0
uo
ii8



བོད་ཀྱི་བརྡ་སྤྲོད་པའི་གཞུང་སུམ་ཅུ་པའི་སྐབས་ཀྱི་རྣམ་དབྱེ་གཉིས་བཞིའི་དོན་ལ་དཔྱད་པ་
སོམ་ཉིའི་མུན་སེལ་ཞེས་བྱ་བ།
བླ་མ་དང་མགོན་པོ་འཇམ་དཔལ་དབྱངས་ལ་ཕྱག་འཚལ་ལོ། བརྩེ་བ་ཆེན་པོས་
རྗེས་སུ་གཟུང་དུ་གསོལ། །
འདིར་སུམ་རྟགས་འགྲེལ་མཁན་ཁ་ཅིག་གིས། འཇམ་དཔལ་དབྱངས་ལ་ཕྱག་
འཚལ་ལོ། ཞེས་པ་ལྟ་བུ་མཆོད་བརྗོད་ཀྱི་ངག་སྦྱོར་དུ་ཡོད་པའི་ལ་དོན་དེ་རྣམ་དབྱེ་
བཞི་པ་དགོས་ཆེད་དུ་འདོད། དེའི་སྒྲུབ་བྱེད་ལ། བསྟན་བཅོས་རྩོམ་པ་སོགས་བྱ་བ་
གལ་ཆེན་པོ་འགོ་འཛུགས་སྐབས་ཡུལ་དམ་པ་ལ་མཆོད་པར་བརྗོད་པ་ནི། རང་
རྒྱུད་ལ་བྱིན་རླབས་འཇུག་ཅིང་བྱ་བ་གེགས་མེད་པར་འགྲུབ་པ་དང་། བསྟན་བཅོས་
དེར་འཇུག་མཁན་རྣམས་ལའང་ཡུལ་དམ་པ་དེ་སྐྱབས་ཡུལ་དུ་འཛིན་པར་ཤུགས་
ཀྱིས་གདམས་པ་སོགས་དགོས་པ་དུ་མ་དང་ལྡན་པས་ལས་ཕལ་པ་མ་ཡིན་ཅིང་།
དགོས་པ་ཁྱད་པར་ཅན་དང་ལྡན་པའི་ལས་གལ་ཆེ་ཡིན་པས་བཞི་པ་དགོས་ཆེད་
ཡིན་ཅེས་ཟེར། འོན་ཀྱང་རྣམ་དབྱེ་གཉིས་བཞིའི་མཚན་ཉིད་ཡོངས་གྲགས་ལྟར།
བྱེད་པ་པོས་བྱ་བ་ལ་སྦྱོར་བ་ན་བྱ་བའི་ཡུལ་ལམ་ལས་ཀྱི་ཚིག་གཙོ་བོར་བྱས་པ་ནི་
གཉིས་པ་ལས་སུ་བྱ་བ་དང་། བྱེད་པ་པོས་བྱ་བར་སྦྱོར་བ་ན་བྱ་བའི་ཡུལ་ལམ། དེ་
དང་འབྲེལ་བའི་ལས་ལ་ཕན་འདོགས་པ་ནི་བཞི་པ་དགོས་ཆེད་ཅེས་འདོད། འདོད་
ཚུལ་དེ་ལྟར་ན། རྣམ་དབྱེ་བཞི་པའི་མཚན་ཉིད་དེས་བཞི་པའི་ངག་སྦྱོར་ཀུན་ལ་མི་
ཁྱབ་པའི་སྐྱོན་ཡོད་དེ། ཅིའི་ཕྱིར་ཞེ་ན། མཆོད་བརྗོད་ཀྱི་ངག་སྦྱོར་དུ་ཕྱག་འཚལ་
9，



བའི་ལས་དེས་ཕྱག་ཡུལ་ལམ། དེ་དང་འབྲེལ་བའི་ལས་གཉིས་ཀར་ཕན་མི་ཐོགས་
ཤིང་དགོས་ཆེད་དུ་མི་འགྲོ་བས་བཞི་པའི་མཚན་ཉིད་ཀྱི་ཕྱི་རོལ་དུ་བརྒལ་བའི་
སྐྱོན་འབྱུང་། དེས་ན་མཚན་ཉིད་ཀྱི་མཚན་ཉིད་ནི་མ་ཁྱབ་ཁྱབ་ཆེས་མི་སྲིད་གསུམ་
དང་བྲལ་བ་ཞིག་དགོས་ན། མཚན་ཉིད་ཀྱིས་མ་ཁྱབ་པའི་སྐྱོན་ལྡོག་ཏུ་མེད། ཡང་
མཚན་ཉིད་ཀྱིས་མ་ཁྱབ་པའི་སྐྱོན་སྤོང་ལ། བཞི་པའི་མཚན་ཉིད་ཀྱི་ཚིག་ཟུར་ཕྱི་མ་
དེ་དང་འབྲེལ་བའི་ལས་ལ་ཕན་ཐོགས་པ་ཞེས་པ་དེ། བྱ་ཡུལ་བྱེད་པོ་གང་རུང་དང་
འབྲེལ་བའི་ལས་ལ་ཕན་ཐོགས་ཞེས་པའི་དོན་ཡིན་པས་སྐྱོན་མི་འབྱུང་ཟེར་ན།
འདོད་ཚུལ་དེ་ལ་སྐྱོན་གཉིས་འབབ་སྟེ། དེ་སྒྲའི་བསྟན་དོན་དང་འགལ་བས་སུམ་ཅུ་
པའི་གཞུང་ལས་ཕྱི་རོལ་དུ་མཆོངས་པར་ཐལ་བ་དང་། རྣམ་དབྱེ་གཉིས་པའི་
མཚན་གཞི་མི་རྙེད་པས་གཉིས་པའི་དཔེར་བརྗོད་མེད་པར་ཐལ་བའོ། །དང་པོ་གྲུབ་
སྟེ། སུམ་ཅུ་པ་ལས། གསུམ་པ་ལ་ནི་ཨེ་སྦྱར་བ། །ཐ་སྙད་དབང་དུ་གསུམ་ཡིན་ཏེ།
།དངོས་པོའི་དབང་དུ་བཞི་རུ་འགྱུར། །དུས་ཀྱི་དབང་དུ་གཉིས་ཡིན་ནོ། །ཞེས་པས་
བསྟན་དོན་ལྟར། བཞི་པའི་མཚན་ཉིད་ཀྱི་ཚིག་ཟུར་ཕྱི་མའི་དེ་སྒྲ་དེ་ནི། ཚིག་ཟུར་སྔ་
མ་བྱ་བའི་ཡུལ་ཞེས་པའི་ཐ་སྙད་འདས་མ་ཐག་པ་དེ་ལ་སྙེག་པ་ལས་མ་འདས་
པས་ན། དེ་སྒྲ་དེས་ཐ་སྙད་འདས་མ་ཐག་པ་བྱ་བའི་ཡུལ་དང༌། ཐ་སྙད་བསམ་
བརྗོད་གཉིས་ཀར་མེད་པའི་གློ་བུར་ཐོག་ལྷུངས་བྱེད་པ་པོ་གཉིས་ཀ་ལ་སྙེག་དགོས་
པ་ནི་ཤིན་ཏུ་མི་རིགས་སོ། །གཉིས་པ་གྲུབ་སྟེ། བྱེད་པ་པོའམ་དེ་དང་འབྲེལ་བའི་
ལས་ལ་ཕན་འདོགས་པ་དེའང་རྣམ་དབྱེ་བཞི་པ་དགོས་ཆེད་དུ་བཞག་ན། ལས་སུ་
བྱ་བའི་ངག་སྦྱོར་ཐམས་ཅད་ལ་བྱེད་པ་པོའམ། དེ་དང་འབྲེལ་བའི་ལས་ལ་ཕན་



འདོགས་པའི་དགོས་ཆེད་ཡོད་པ་ནི། དཔེར་ན། ཕ་ཡུལ་དུ་འགྲོ་ཟེར་ན། འགྲོ་བ་པོ་དེ་
ཕ་ཡུལ་དུ་སླེབས་པ་དང་། སླེབས་ནས་ནང་མི་ཐུག་འཕྲད་ཡོང་བ་སོགས་དགོས་
ཆེད་ཡོད་པས། དཔེར་བརྗོད་དེ་བཞི་པ་དགོས་ཆེད་དུ་ཁས་ལེན་དགོས། དེ་འདོད་ན།
གཉིས་པ་ལས་སུ་བྱ་བའི་མཚན་གཞི་རི་བོང་རྭའི་སྤུན་ཟླར་འགྱུར་ཞིང་། གཉིས་
པའི་དཔེར་བརྗོད་ཀུན་བཞི་པ་དགོས་ཆེད་དུ་འགྲོ་བ་ལས་འོས་མེད་དོ།།
ཡང་དགོས་པ་ཆེ་བ་ལ་བཞི་པ་དང༌། ཆུང་བ་ལ་གཉིས་པ་ཡིན་ཟེར་ན། འོ་ན་
འཇམ་དཔལ་དབྱངས་ལ་ཕྱག་འཚལ་ལོ་ཞེས་པའི་ངག་སྦྱོར་དེ་ནང་པ་སངས་རྒྱས་
པའི་ངོར་བཞི་པ་དགོས་ཆེད་དང་། སྟོན་པ་ཡེ་ཤུའི་རྗེས་འབྲང་སོགས་འཇམ་
དབྱངས་མཆོད་ཡུལ་དུ་མི་འཛིན་མཁན་རྣམས་ཀྱི་ངོར་གཉིས་པ་ལས་སུ་བྱ་བ་
ཡིན་ཅེས་འཆད་དགོས་པར་འགྱུར་ཏེ། འཇམ་དབྱངས་མཆོད་ཡུལ་དུ་འཛིན་མཁན་
ལ་ནི་འཇམ་དབྱངས་ལ་ཕྱག་འཚལ་བ་དེ་ཕྱག་འཚལ་མཁན་གྱི་ཚོགས་བསགས་
སྒྲིབ་སྦྱོང་ལ་ཕན་ཐོགས་པས་དགོས་པ་ཆེ་ཞིང་། གཅིག་ཤོས་རྣམས་ཀྱིས་དེ་ཁས་
ལེན་མི་བྱེད་པས་དེ་ལས་ལྡོག་པས་སོ། དེས་ན་དགོས་པ་ཆེ་ཆུང་གིས་རྣམ་དབྱེ་
གཉིས་བཞིའི་ཁྱད་པར་འབྱེད་པ་དེ་ནི་རྩོད་གླེང་ཟད་མཐའ་མེད་པ་འབྱུང་བའི་གཞི་
རྩ་ཞིག་ཡིན་པས་མ་ཚད། རང་ལ་དགོས་པ་ཆེ་བ་དེ་གཞན་ལའང་ཆེ་བ་དང༌།
གཞན་ལ་དགོས་པ་ཆེ་བ་དེ་རང་ལའང་ཆེ་བའི་ཁྱབ་པ་མེད་པས་ངའི་རྣམ་དབྱེ་
བཞི་པ་དང་། ཁོའི་རྣམ་དབྱེ་བཞི་པ་སོགས་རྣམ་དབྱེ་བཞི་པ་རིགས་མི་འདྲ་བའི་
དཔེར་བརྗོད་འབྲི་གཞིའི་ཤོག་བུས་མི་ལྡང་བར་འགྱུར་རོ།།
མདོར་ན་རྣམ་དབྱེ་གཉིས་བཞིའི་ཁྱད་པར་ནི། དགོས་ཆེད་ཡོད་མེད་ཙམ་གྱིས་
11



མི་འཇོག་སྟེ། ལས་སུ་བྱ་བའི་ངག་སྦྱོར་ཀུན་ལ་དགོས་ཆེད་ཡོད་པས་གཉིས་པའི་
དཔེར་བརྗོད་མེད་པར་ཐལ་བར་འགྱུར་བའི་ཕྱིར་དང་། དགོས་པ་ཆེ་ཆུང་གིས་ཀྱང་
མི་འཇོག་སྟེ། རྩོད་རྙོགས་ཟད་མཐའ་མེད་པ་སློང་བའི་རྒྱུར་འགྱུར་བའི་ཕྱིར་རོ། རང་
ལུགས་མཁས་མཆོག་སི་ཏུའི་དགོངས་པར་རྣམ་དབྱེ་གཉིས་བཞིའི་ཁྱད་པར་
འབྱེད་པའི་གནད་གསང་མན་ངག་འདི་ཡིན་ཏེ། བདག་གཞན་གཉིས་ལས་བདག་
བྱེད་པ་པོ་དང་བྱེད་པའི་ལས་ལ་ཕན་འདོགས་ཤིང༌། དེ་དག་གི་དགོས་ཆེད་དུ་འགྲོ་
བའི་ངག་སྦྱོར་རྣམས་ནི་རྣམ་དབྱེ་གཉིས་པའི་ཁོངས་སུ་འཇོག་པ་དང་། གཞན་བྱ་
བའི་ཡུལ་དང་། དེ་དང་འབྲེལ་བའི་ལས་ལ་ཕན་འདོགས་ཤིང༌། དེ་དག་གི་དགོས་
ཆེད་དུ་འགྲོ་བའི་ངག་སྦྱོར་རྣམས་ནི་རྣམ་དབྱེ་བཞི་པ་ཡིན་ནོ།།
དེ་དག་གི་དོན་དཔེར་བརྗོད་ཀྱིས་གསལ་བར་བྱེད་ན། ལྷ་ལ་ཕྱག་འཚལ། ཤར་
ཕྱོགས་སུ་འགྲོ། གྲོང་ཁྱེར་ལ་བལྟ། ཞིང་ཁར་འགྲོ། ལྟ་བུ་རྣམས་ནི་རྣམ་དབྱེ་གཉིས་
པ་ལས་སུ་བྱ་བ་སྟེ། དེ་རིགས་ལ་གཉིས་པའི་མཚན་ཉིད་བྱེད་པ་པོས་བྱ་བར་སྦྱོར་
བ་ན་བྱ་བའི་ཡུལ་ལམ་ལས་ཀྱི་ཚིག་གཙོ་བོར་བྱས་པ་ཞེས་པས་ཁྱབ་ཚུལ་འདི་
ལྟར། ལྷ་ལ་ཕྱག་འཚལ་ལོ་ཞེས་བརྗོད་ཚེ། བྱེད་པོ་ཕྱག་འཚལ་མཁན་ཡོད་པ་ནི་
ཤགས་ལས་ཤེས། བྱེད་པོ་དེས་བྱ་བ་ཕྱག་འཚལ་བར་སྦྱོར་ཚེ། བྱ་ཡུལ་གང་ལ་ཕྱག་
འཚལ་བའི་ཡུལ་ལྷ་དང༌། ལས་ཀྱི་ཚིག་ཕྱག་འཚལ་ལོ་ཞེས་པ་གཉིས་གཙོ་བོར་
བྱས་ཤིང་། དགོས་པ་ཡོད་མེད་གང་ལྟར་རུང་། དགོས་ཆེད་གང་གི་ཕྱིར་དུ་ཕྱག་
འཚལ་བའི་དོན་གཙོར་སྟོན་མ་བྱས་པས་རྣམ་དབྱེ་གཉིས་པ་ལས་སུ་བྱ་བ་ཡིན།
ལྷ་ལ་ཕྱག་འཚལ་དུ་འགྲོ། ཤར་ཕྱོགས་སུ་ཚོང་བྱེད་དུ་འགྲོ། །གྲོང་ཁྱེར་བལྟ་བར་



འགྲོ། །ཞིང་ལ་ཆུ་འདྲེན་དུ་འགྲོ། །ལྟ་བུ་རྣམས་ནི་རྣམ་དབྱེ་བཞི་པ་དགོས་ཆེད་དེ། དེ་
རིགས་ལ་བཞི་པའི་མཚན་ཉིད་བྱེད་པ་པོས་བྱ་བ་སྦྱོར་བ་ན་བྱ་བའི་ཡུལ་ལམ། དེ་
དང་འབྲེལ་བའི་ལས་ལ་ཕན་འདོགས་པ་ཞེས་པས་ཁྱབ་ཚུལ་འདི་ལྟར། ལྷ་ལ་ཕྱག་
འཚལ་དུ་འགྲོ་ཞེས་བརྗོད་སྐབས། བྱེད་པོ་ཡོད་པ་ནི་ཤུགས་ལས་ཤེས། བྱེད་པོ་དེས་
བྱ་བ་ཕྱག་འཚལ་བར་སྦྱོར་བའི་ཚེ། ཕྱག་འཚལ་བའི་ལས་དེའི་ཆེད་དུ་འགྲོ་བར་
བསྟན་པ་དང་། ཡང་སློང་མོ་བར་ཟས་སྦྱིན་པར་འགྲོ། ཟེར་ན། བྱ་ཡུལ་སློང་མོ་བ་
དང༌། ལས་ཟས་སྦྱིན་པ་གཉིས་ཀའི་ཆེད་དུ་འགྲོ་བའི་བྱ་བ་དེ་བྱེད་པས། བྱ་བའི་
ཡུལ་དང་། དེ་འབྲེལ་ལས་གཉིས་ཀར་ཕན་འདོགས་པ་ཡིན་པས་བཞི་པ་དགོས་
ཆེད་ཡིན་ནོ། །དཔེར་བརྗོད་འདི་འདྲའི་རིགས་ལ་བྱ་ཡུལ་སློང་མོ་བ་དེ་དང་འབྲེལ་
བའི་ལས་བཀྲེས་སྐོམ་སེལ་བ་སོགས་ལ་ཕན་འདོགས་པ་དེའང་དངོས་པོ་བདག་
གཞན་གཉིས་ལས་གཞན་ལ་ཕན་འདོགས་པ་ཡིན་པར་ཤེས་དགོས་སོ།།
ཞེས་འདི་སྐབས་བབས་ཀྱི་དགོས་པ་ཞིག་ལ་བརྟེན། སྨྲ་བའི་དབང་ཕྱུག་སི་ཏུ་ཆོས་ཀྱི་འབྱུང་
གནས་ཀྱི་དགོངས་པ་རང་བློས་ཇི་ལྟར་ལོན་པ་བཞིན་རྡོ་རྗེ་གླིང་དུ་སྤྱི་ལོ་ ༡༩༠༢ ལོར་རྩོམ་ཟིན་བཏབ་
པ། ཕྱིས་ཝ་ར་ན་སི་བོད་ཀྱི་ཆེས་མཐོའི་སློབ་གཉེར་ཁང་གི་རྩོམ་སྒྲིག་ཚོགས་ཆུང་གིས་དུས་དེབ་ཏུ་
འགོད་རྒྱུའི་རྩོམ་བྲིས་གང་རུང་འབུལ་དགོས་གསུང་ཁྱབ་ཕྱག་བྲིས་སྩལ་འབྱོར་དང་བསྟུན། ཏྲེ་ཧོར་
གདོང་ཐོག་བསྟན་པའི་རྒྱལ་མཚན་གྱིས་རབ་རྒྱལ་ཆུ་གླང་ ༡༩༧༣ ཁྲུམས་ཟླའི་ཡར་ཚེས་བཅུ་ལ་
ལེགས་བཅོས་དང་བཅས་གསལ་བར་བྲིས་པ་དགེའོ།།
13



རིག་གཞུང་གཅེས་པར་འཛིན་པའི་གཏམ་ཕང་འགྲོའི་སྒྲ་དབྱངས།
གངས་རིའི་རྭ་བས་བསྐོར་བའི་ལྗོངས་ཆེན་པོ་ཆོས་སྲིད་ཉི་ཟླའི་སྣང་བས་ཆེས་
གསལ་བར་མཛད་དེ་བོད་འབངས་མ་ལུས་པ་གནས་སྐབས་མཐར་ཐུག་གི་བདེ་
ལེགས་ལ་གཞོལ་བའི་བཀའ་དྲིན་བསམ་བརྗོད་ལས་འདས་པ་མཁན་སློབ་ཆོས་
གསུམ་ཞེས་གྲགས་པའི་རྒྱལ་མཚན་གངས་ཅན་སྐྱེ་རྒུའི་བླ་ན་མངོན་པར་མཐོ་བ་
ནི། མཁན་ཆེན་ཞི་བ་འཚོ། སློབ་དཔོན་པདྨ་འབྱུང་གནས། ཆོས་རྒྱལ་ཁྲི་སྲོང་ལྡེའུ་
བཙན་བཅས་ཡིན་ལ། དེ་དག་གི་བཀའ་དྲིན་དྲན་ཅིང་གཟོ་བའི་ཆེད་དུ་མཚོན་བྱེད་
ཀྱི་རི་མོ་མཚོ་དབུས་པདྨའི་སྟེང་དུ་རལ་གྲི་དང་། གཡས་གཡོན་དུ་ངང་སེར་དང་ནེ་
ཙོ་མགོ་གཉིས་ཅན་བོད་དུ་གཙུག་ལག་ཁང་དང་། ཀུན་དགའ་རྭ་བ་སོགས་སུ་
བྲིས་ཡོད། འདི་ནི་རྩོད་མེད་གངས་ཅན་མཁས་པ་ཡོངས་ཀྱི་གཙུག་གི་ཏོག་དམ་
པར་གྱུར་པ་འཇམ་དབྱངས་བླ་མ་ཆོས་རྗེ་ས་སྐྱ་པཎྜི་ཏ་ཀུན་དགའ་རྒྱལ་མཚན་
དཔལ་བཟང་པོས་སྲོལ་བཏོད་མཛད་པ་ཡིན།
དེའི་ཤེས་བྱེད་ཀྱང་ཡོད་དེ། ངོར་ཨེ་ཝཾ་པའི་རྡོ་རྗེའི་སློབ་དཔོན་ཆེན་པོ་ངག་
དབང་ལེགས་གྲུབ་ཀྱིས་དྲུང་རམས་པ་ཚུལ་ཁྲིམས་རབ་རྒྱས་ལ་ཕྱག་མཚན་རི་
མོའི་བསྟོད་ཚིག་ལས་འཕྲོས་པའི་དྲིས་ལན་དུ་སྩལ་བ་འདི་ལྟར། བདག་ཉིད་ཆེན་
པོ་ས་སྐྱ་པཎྜི ་ཏས་བསམ་ཡས་སུ་ཆོས་ཀྱི་འཁོར་ལོ་བསྐོར་བའི་སྐབས་ཤིག་ཏུ།
སྔོན་བྱོན་དམ་པ་རྣམས་ཀྱི་རྣམ་ཐར་དང་སྐུ་དྲིན་རྗེས་སུ་དྲན་པའི་རྐྱེན་གྱིས་ད་ལྟ་
རང་རེས་འབྲི་སྲོལ་ཡོད་པའི་རི་མོ་འདི་དག་ཕྱག་བསྟར་དུ་གནང་བའི་ཞལ་བྱང་དུ།
14



།སྡོམ་བརྩོན་དམ་པ་དཔལ་ལྡན་ཞི་བ་འཚོ། །ཞེས་སོགས་ཀྱི་ཚིགས་སུ་བཅད་པ་
རྣམས་འགོད་པར་མཛད་དོ། །དེ་དག་གི་མཚོན་དོན་ཙམ་བཤད་ན། དབུས་ཀྱི་པདྨའི་
སྡོང་པོས་ནི། སློབ་དཔོན་ཆེན་པོ་པདྨ་འབྱུང་གནས་མཚོན་ཏེ། སློབ་དཔོན་གྱི་མཚན་
དང་ཆོས་མཚུངས། པདྨའི་ལྟེ་བའི་རལ་གྲིས་ནི་འཇམ་དབྱངས་ཀྱི་སྤྲུལ་པ་ཆོས་
རྒྱལ་ཁྲི་སྲོང་ལྡེའུ་བཙན་མཚན་ཏེ་སྤྲུལ་གཞིའི་མཚན་མ་ཉིད་དོ། །དེ་གཉིས་ཡོན་
མཆོད་རྣམ་པ་ཐ་དད་ཀྱང་ཡེ་ཤེས་གཅིག་པའི་ཕྱིར་རྟེན་དང་བརྟེན་པའི་ཚུལ་ལམ།
སློབ་དཔོན་ཆེན་པོའི་ཐུགས་ལས་སྐྱེས་པའི་ཆོས་སྲས་རྗེ་འབངས་ཉེར་ལྔར་
གྲགས་པའི་གཙོ་བོ་མི་རྗེ་ཁྲི་སྲོང་ལྡེའུ་བཙན་ཡིན་པས་པདྨའི་ཟེའུ་འབྲུ་ལས་ཐོན་
པའི་ཚུལ་དུ་བཀོད་པའོ། །པད་སྡོང་གི་གཡས་ཕྱོགས་ཀྱི་ངང་སེར་མགོ་གཉིས་
པས་ནི་སློབ་དཔོན་ཆེན་པོ་ཞི་བ་འཚོ་དང་། ཀ་མ་ལ་ཤི་ལ་སྟེ་པདྨའི་ངང་ཚུལ་
གཉིས་མཚོན་ཏེ་ཐུགས་ཀྱི་ལྟ་གྲུབ་དགོངས་པ་གཅིག་པས་ལུས་གཅིག་ལ།
གསུང་གི་ཆོས་སོ་སོར་སྟོན་པས་མགྲིན་པ་གཉིས་ཅན། སློབ་དཔོན་གཉིས་ཀའང་
སྡོམ་བརྩོན་གྱི་མཆོག་ཏུ་བཞུགས་པས་ངང་སེར་གྱི་གཟུགས་སུ་བཀོད་པའོ།
།གཡོན་ཕྱོགས་ཀྱི་ནེ་ཙོ་མགོ་གཉིས་པས་ནི། སྤྲུལ་པའི་ལོ་ཙཱ་བ་ཀ་བ་དཔལ་
བརྩེགས་དང་། ཅོག་རོ་ཀླུའི་རྒྱལ་མཚན་གཉིས་མཚོན་ཏེ་ཐུགས་དགོངས་གཅིག་
ལ་ཆོས་སོ་སོར་སྟོན་པས་ལུས་གཅིག་ལ་མགྲིན་པ་གཉིས་ཅན། ནེ་ཙོས་བྱ་སྐད་
གཉིས་སྨྲ་བ་ལྟར་ལོ་ཙཱ་བས་ཀྱང་རྒྱ་བོད་ཀྱི་སྐད་གཉིས་སྨྲ་བས་ནེ་ཙོའི་གཟུགས་
སུ་བཀོད་པའོ།།
དེ་ཐམས་ཅད་རྒྱ་མཚོ་ཆེན་པོའི་དབུས་སུ་གནས་པ་ནི། དཔལ་བསམ་ཡས་མི་
15



འགྱུར་ལྷུན་གྱིས་གྲུབ་པའི་གཙུག་ལག་ཁང་འདི་ཉིད་ལ་དུས་དབང་གིས་མེའི་
གནོད་པ་འབྱུང་བར་ལུང་བསྟན་པ་ཞི་བའི་རྟེན་འབྲེལ་ཡིན་ཏེ། ཁ་བྱང་གི་གཤམ་དུ་
གཙུག་ལག་ཁང་འདི་ལ་ཕན་པའི་རྟེན་འབྲེལ་ཞིག་ཡོད་ཅེས་གསུངས་པ་ལས་
ཤེས་སོ།།
དེ་དག་གི་དགོས་པ་ནི། བོད་རྨོངས་པའི་གླིང་དུ་སངས་རྒྱས་ཀྱི་བསྟན་པའི་
ཉི་མ་ཤར་བ་ནི་མཁན་སློབ་ཆོས་གསུམ་ལོ་ཙཱ་དང་བཅས་པའི་ཐུགས་བསྐྱེད་དང་
སྨོན་ལམ་བདག་པོའི་རྐྱེན་དང༌། ཕྲིན་ལས་ཀྱི་ཕྱག་རྗེས་ཁོ་ན་ཡིན་ནོ་ཞེས་དྲན་
བསྐུལ་དད་པའི་གསལ་འདེབས་དང༌། བྱས་པ་ཤེས་ཤིང་དྲིན་དུ་གཟོ་བ་ནི་སྐྱེས་
བུ་དམ་པའི་རྣམ་པར་ཐར་པ་ཡིན་པས་ན་སྐྱེ་བོ་བློ་གྲོས་དང་ལྡན་པ་དག་གིས་
གཙོ་བོར་བསྟན་པའི་བྱ་བ་འཆད་ཉན་སྒོམ་སྒྲུབ་ལ་འབུངས་ཤིང་། གཙུག་ལག་
ཁང་གི་ཞབས་ཏོག་ལའང་བརྩོན་པར་རིགས་སོ་ཞེས་འདོམས་པའི་ཆེད་དུ་
མཛད་པ་ལགས། རྡོ་རྗེ་དང་པུ་སྟི་བྲི་བ་སོགས་ནི་རྒྱུ་མཚན་མ་ཤེས་པ་དག་གིས་
རིགས་གསུམ་མགོན་པོར་རློམས་ཏེ་རང་དགར་བཀོད་པ་སྣང་ངོ༌། །ཞེས་
གསུངས་སོ།།
དེས་ན་འདི་ལྟ་བུ་མཁས་པས་སྦྱར་བའི་རི་མོ་ལ་དགོས་པ་རྒྱུ་མཚན་དང༌།
མཚོན་བྱེད་བཤད་དུ་ཡོད་པས་འབྲི་སྲོལ་མ་ཉམས་པ་དགོས་གལ་ཆེ་ཡང་། དེང༌
སང་དེབ་ཀྱི་རྒྱབ་ཤ་དང༌། གཙུག་ལག་ཁང་སོགས་ལ་རལ་གྲི་གླེགས་བམ་
སྦྲགས་མ་དང༌། སྐབས་འགར་དེའི་གཡས་གཡོན་གཉིས་ཀར་ནེ་ཙོ་མགོ་གཉིས་
ཅན་བྲིས་པ་སོགས་ར་མ་ལུག་གི་རི་མོ་དར་ཁྱབ་ཅི་ཆེར་སོང་བ་འདྲེན་བྱེད་ཀྱི་
16



ཡུལ་དུ་གྱུར་ཅིང་། གལ་ཏེ་འཇམ་དབྱངས་མཚོན་བྱེད་ཡིན་ན་གླེགས་རལ་ཙམ་
ལས་མི་དགོས་པས་ཁུངས་ལྡན་རི་མོ་འདི་དག་ལ་སྒྲོ་སྐུར་བྱེད་པ་ནི་མ་དག་
རྒྱུན་འབྱམས་སུ་འགྲོ་གཞིར་བརྟེན། རང་རེའི་ཁྱད་ཆོས་ལྡན་པའི་ཐུན་མིན་རིག་
གཞུང་ཉམས་ཉེས་པའི་རྒྱུར་འགྱུར་བ་དང༌། དེར་མ་ཟད་འདི་དང་འདི་འདྲའི་རི་
མོ་ནི་རང་དགར་བྱིས་པའི་ལག་རྩེད་ལྟ་བུ་མཁས་པ་དགའ་བའི་འགྲེལ་བཤད་
བྱེད་རྒྱུ་མེད་པ་མིན་པས་ཕྱི་མི་ཞིག་གིས་བོད་ཀྱི་རི་མོ་འདི་སྐོར་ལ་དྲི་བ་བཀོད་
ན་འགྲེལ་བཤད་ཀྱང་བྱེད་དགོས་པ་ཡིན་པས་རིག་གཅེས་རང་རིགས་ཡོངས་
ནས་རྒྱུ་མཚན་མཁྱེན་པར་མཛད་དེ་སྔར་བྱུང་ནོར་བཅོས་དང་འབྲེལ། ཕྱིན་ཆད་
སྔོན་བྱོན་དྲན་དབང་བཀའ་དྲིན་ཅན་ཚོའི་ཕྱག་སྲོལ་རྨ་མེད་པ་རྒྱུན་འཛིན་དར་
སྤེལ་གནང་རོགས་ཞེས་ལྷག་བསམ་ཟོལ་མེད་ཀྱིས་གཞེན་བསྐུལ་རྗེན་པར་ཐལ་
བར་གང་ཟག་ལ་མི་རྟོན་ཆོས་ལ་རྟོན་ཞེས་པ་ལྟར། ཞུ་བ་པོ་བདག་འདྲའི་ཐ་ཤལ་
ངན་ཧཱལ་ལགས་མོད། མཁས་པའི་གསུང་ལ་གཞིར་བཅོལ་ཏེ་ཞུས་པས་ལེགས་
བཤད་དུ་གཟུང་བར་འཚལ་ལགས།
ཁ་བས་བཀླུབས་པའི་རི་བོས་བཙན་པར་བསྐོར། །སྡེ་བཞི་དགེ་བཅུས་ཕྱུག་པ་
བོད་ཀྱི་ལྗོངས། །གདུལ་དཀའི་རྣམ་འདྲེན་ཟས་གཙང་སྲས་པོ་དེའི། །སྐུ་དང་གསུང་
གི་ཡོལ་གོར་མ་གྱུར་མོད། །ཐུགས་རྗེའི་སྤྲུལ་པ་ཆོས་རྒྱལ་ལོ་པན་ཚོས། །མདོ་
སྔགས་བསྟན་པ་ཚང་ལ་མ་ནོར་བས། །དཀར་འབྱམས་ཡུག་གཅིག་ཁྱབ་མཛད་
བཀའ་དྲིན་འདི། རང་རེའི་མི་རབས་ཕྲེང་བར་ག་ལ་བརྗེད།
ཅེས་འཕགས་པའི་ཡུལ་གྱི་རྒྱལ་ས་ནས། ཏྲེ་ཧོར་གདོང་ཐོག་བསྟན་པའི་རྒྱལ་མཚན་གྱིས། རབ་
17



རྒྱལ་ཆུ་གླང་མགོ་ཟླ་བའི་དམར་ཕྱོགས་བཟང་པོ་དང་པོ་རྒྱལ་ཕུར་འགྲུབ་སྦྱོར་གྱི་དུས་ཚེས་ཤིན་ཏུ་
དགེ་བར་རིགས་མཐུན་སྤུན་ཟླ་ཡོངས་ལ་གཞན་བསྐུལ་དུ་བྲིས་པ་དགེ།
རང་དབང་གསར་ཤོག་ལོ་ » ཨང་ ༡”། ༧༤།༢།༡ ཅན་ཐོག་བཀོད།
18



འཛམ་གླིང་ཞི་བདེའི་དགྲ་བོ་རྒྱ་དམར་གུང་ཁྲན་གྱིས་སྤྱི་ལོ་ ༡༩sv ལོར་འགྲེམས་སྤེལ་བྱས་པའི་
“ཆོས་ཀྱི་གནད་དོན་ལ་ཡང་དག་པར་ངོས་འཛིན་དང་ཐག་གཅོད་བྱེད་པ་” ཞེས་པའི་དགག་ལན་
རིགས་པའི་ཐོག་མདའ།
ཆོས་འཆད་ཕྱག་རྒྱས་འཛིན་པའི་ཨུཏྤ་ལའི། །གེ་སར་སྙན་གོང་གཡས་གཡོན་གྲོལ་
བའི་སྟེང་། །གླེགས་རལ་གྱིས་བརྗིད་འཇམ་དབྱངས་ཆོས་ཀྱི་རྗེ། །ཀུན་དགའ་རྒྱལ་
མཚན་ཡན་ལག་མཆོག་གིས་མཆོད།
འདིར་རྒྱ་དམར་གྱིས་བྲིས་པའི་ཆོས་ལ་དགག་པ་རྒྱབ་པའི་ཡིག་ཆར་རིགས་
པ་ཡང་དག་གི་ལམ་ནས་གནད་ཀྱི་དགག་ལན་བརྗོད་པར་བྱའོ།།
དེ་ཡང་སྤྱིར་ས་སྟེང་ན་མི་བཟང་པོ་དང་། ངན་པའི་སྡེ་ཚན་གཉིས་འདས་པའི་
དུས་སུ་བྱུང་བ་དང་། ད་ལྟ་ཡོད་མུས། མ་འོངས་པར་འབྱུང་བ་བཅས་ནི་ང་ཚོ་རྒོལ་
ཕྱི་རྒོལ་གཉིས་ཀའི་ངོར་མངོན་རྗེས་ཀྱི་རིགས་པས་གྲུབ་པ་ཡིན་པས་རྩོད་པ་མེད།
མི་བཟང་པོས་ཆོས་སྲིད་ཀྱི་ལས་ཀ་གང་ཡིན་ཀྱང་རང་དོན་དོར་ནས་གཞན་དོན་
བློས་བཅངས་ཀྱིས་བྱེད་སྟབས་རང་གཞན་གཉིས་ཀའི་ཕན་བདེ་སྒྲུབ་པ་དང༌། མི་
ངན་པ་གཞན་དོན་དོར་ནས་རང་དོན་ཕུག་བཞག་གི་ལས་ཀ་བྱེད་པས་རང་གཞན་
གཉིས་ཀ་ཕུང་བར་བྱེད་པ་ལྟར། མི་ངན་ཚོས་སངས་རྒྱས་ཀྱི་ཆོས་ཀྱི་སྒོར་ཞུགས་
ནས་ཆོས་ཚུལ་བཞིན་ལག་ལེན་མི་བྱེད་པར་རང་དོན་བསྒྲུབ་ཕྱིར་ཆོས་ཀྱི་འབག་
དང༌། གོས་གྱོན་ནས་ཆོས་པར་བརྫུས་ཏེ་ཆོས་འགལ་གྱི་ལས་ངལ་རྩོལ་མི་
དམངས་བཤུ་གཞོག་དང༌། གཉའ་གནོན་བྱེད་མཁན་ཁག་ག་པར་ཡང་བྱུང་དང་
19



འབྱུང་མུས་རེད། ཁྱེད་ཚོས་བསམ་སྤྱོད་ངན་པ་དེ་དང་། མི་ངན་དེ་རིགས་ལ་ཆོས་
དང་ཆོས་པར་ངོས་བཟུང་སྟེ་དེ་དག་དམངས་ཚོགས་ཀྱི་བདེ་སྐྱིད་འཇོམས་པའི་
ལག་ཆ་ཡིན་པས་མ་སྤངས་པ་རྨོངས་དད་རེད་ཅེས་ཤོད་ཀྱི་ཡོད་ན། ཁས་བླངས་
མེད་པར་སྐྱོན་དེ་ཟུག་ཐབས་མེད་དེ། བསམ་སྤྱོད་ངན་པ་དེ་དང༌། མི་ངན་དེ་རིགས་
ལ་ང་ཚོས་ཆོས་དང་ཆོས་པར་ནམ་ཡང་ངོས་འཛིན་མི་བྱེད་པ་མ་ཟད། དེ་དག་ཁྱེད་
ཚོ་ལྟ་བུ་ཆོས་ལ་ལོག་ལྟ་བཀུར་འདེབས་བྱེད་མཁན་ཁག་དང་ཁྱད་མེད་ཆོས་ཀྱི་
དགྲ་བོ་ཚར་གཅད་བྱར་ངོས་འཛིན་བྱེད་པའི་ཕྱིར། དེའི་རྒྱུ་མཚན་ཡང་། ཆོས་དེ་
ངལ་རྩོལ་མི་དམངས་བཤུག་ཞོག་དང་། གཉའ་གནོན་བྱེད་པའི་ལག་ཆར་བེད་སྤྱོད་
བྱེད་མཁན་གྱི་མི་ངན་ཚོ་དང་། དེ་ཚོའི་བསམ་སྤྱོད་བཅས་ནི་ཁྱེད་ཚོས་སྐྱོན་བརྗོད་
མ་བྱས་གོང་མི་ལོ་སྟོང་ཕྲག་ཕྱེད་གསུམ་ལྷག་གི་སྔོན་ནས་ང་ཚོའི་སྟོན་པ་སངས་
རྒྱས་མཆོག་དེས་སྐྱོན་དང་ཉེས་དམིགས་སུ་བསྟན་པར་གནང་གྲུབ་པ་ལྟར་ང་ཚོ་
ཁོང་གི་རྗེས་སུ་ཞུགས་པ་ཚོས་མི་ངན་དེ་ཚོ་དང༌། དེ་ཚོའི་བསམ་སྤྱོད་ངན་པ་
རྣམས་བསྟན་དང་འགྲོ་བའི་དགྲ་རུ་ཁྱེད་ཚོས་མ་ཤེས་གོང་ནས་ཤེས་ཚར་ཡོད་དོ།།
སངས་རྒྱས་ཀྱི་ཆོས་དྲི་མ་མེད་པ་དང༌། དེ་ཚུལ་བཞིན་ལག་ལེན་བྱེད་མཁན་
གྱི་ཆོས་པ་རྣམ་དག་ལ་སྐྱོན་བཙུགས་པ་ཡིན་ན་ནམ་ཡང་སྐྱོན་ཅན་དུ་སྒྲུབ་མི་ཐུབ་
སྟེ། ང་ཚོ་ནང་པ་སངས་རྒྱས་པའི་ཆོས་ལུགས་སུ་བཤུ་གཞོག་གཉའ་གནོན་གྱི་
ལམ་ལུགས་དང་དངོས་འགལ་གྱི་ལས། སྦྱིན་པ་གཏོང་བ་དང༌། ཚུལ་ཁྲིམས་བསྲུང་
བ། བཟོད་པ་སྒོམ་པ་སོགས་དང་། འདོད་ཆུང་ཆོག་ཤེས་བསྟེན་དགོས་པ་སོགས་
གསལ་བར་གསུངས་ཡོད་པའི་ཕྱིར།
20



མི་མང་ནང་འཁོས་འབྱོར་དང༌། དབང་ཤུགས་ཆེ་ཆུང་ལ་ཕན་ཚུན་སྙིང་ནད་
སེམས་འཁོན་གྱིས་ཕྱོགས་འཐེན་བྱས་ཏེ་གྲལ་རིམ་སྣ་ཚོགས་སུ་གྱེས་པ་དང༌། དེ་
ཚོའི་དབར་གྱི་རྩོད་གླེང་རྙོག་ཁྲ་མང་པོ་བྱུང་དང༌། འབྱུང་མུས་དེ་ཀུན་མི་མང་ནང་
ཆོས་མེད་པའམ། ཆོས་ཚུལ་བཞིན་ལག་ལེན་བྱེད་མཁན་མ་བྱུང་བའི་སྐྱོན་རེད་མ་
གཏོགས་ཆོས་རྣམ་དག་ཡོད་པའི་སྐྱོན་མ་རེད། ཅིའི་ཕྱིར་ཞེ་ན། མི་མང་ནང་ཆོས་
རྣམ་དག་དར་ན། ཆོས་ཀྱི་ལུགས་ལ་ཕན་ཚུན་བྱམས་སྙིང་རྗེ་སྒོམ་པ་དང་། གཞན་
ཕན་གྱི་ལས་སྒྲུབ་པ། འདོད་ཆུང་ཆོག་ཤེས་བསྟེན་པ་སོགས་ཞི་བདེའི་ལམ་སྲོལ་ཤ་
སྟག་ང་ཚོའི་སྟོན་པས་གསུངས་ཡོད་པ་ཁྱེད་ཚོས་ཀྱང་གོ་མྱོང་ཚོད། གོ་མ་མྱོང་
ནའང་བཀའ་བསྟན་རྣམས་སུ་བལྟས་ན་གསལ་བ་ལྟར་ཡིན་པས་གང་དུ་ཆོས་དར་
ན་དེར་གྲལ་རིམ་འཐེན་རྩོད་ཀྱི་རྙོག་ཁྲ་ངང་གིས་ཞི་ནས་མི་རྣམས་ཞི་བདེ་མཉམ་
གནས་སུ་འཚོ་བར་འགྱུར་རོ།།
ང་ཚོའི་དབར་ཆོས་ཀྱི་ཐོག་འཛིན་སྟངས་ཀྱི་ཁྱད་པར་ཆེན་པོ་ཞིག་ཡོད་པ་དེ་
རྡོག་རྡོག་རང་བརྗོད་ན། མི་ངན་ཁ་ཤས་ཀྱིས་ཆོས་ཚུལ་བཞིན་མི་བསྒྲུབ་པར་ཆོས་
དེ་ངལ་རྩོལ་མི་དམངས་བཤུ་གཞོག་དང༌། གཉའ་གནོན་བྱེད་པའི་ལག་ཆར་བེད་
སྤྱོད་བྱེད་སྐབས། ཁྱེད་ཚོས་ཉ་དང་ཉུང་མ་མཉམ་བསྲེས་ཀྱིས་ཆོས་ཀྱི་སྐྱོན་དུ་
བསྒྲགས་ནས་ཆོས་དེ་འཛིན་དང་བཅས་པ་རྩ་མེད་གཏོང་རྒྱུར་ངོས་གཟུང་བ་རེད།
ང་ཚོས་ནི་སྐབས་དེ་འདྲར་གང་ཟག་གི་སྐྱོན་དུ་ཤེས་ནས། ཆོས་པ་བརྫུས་མ་དེ་
རིགས་ཆོས་དང་མི་མང་གི་དགྲ་རུ་ངོས་བཟུང་ནས་དེ་དག་ཆོས་དང་མཐུན་པའི་
ལམ་ནས་འདུལ་བ་ལ་བརྩོན་པ་དང་། ང་ཚོས་ཤེས་ནས་དད་པ་བརྟན་པོ་རྙེད་པའི་
21



འགྲོ་བ་ཡོངས་ལ་འཕྲལ་ཕུག་གི་བདེ་སྐྱིད་འབྱུང་བའི་སྒོ་གཅིག་པུ་སངས་རྒྱས་ཀྱི་
ཆོས་རྣམ་དག་དར་རྒྱས་ཡུན་གནས་ཀྱི་ཐབས་ལ་ལྷག་པར་འབད་འབུངས་བྱེད་པ་
དེ་འཆི་བ་སྲོག་ལ་བབས་ཀྱང་མི་འདོར་བའི་ལས་དོན་ཞིག་རེད། དཔེར་ན་འཕྲུལ་
འཁོར་སྤྱོད་ཉེས་ཀྱིས་རང་ཉིད་རྨས་ན་དེ་རང་གིས་འཕྲུལ་འཁོར་བེད་སྤྱོད་བྱེད་
སྟངས་མ་ཤེས་པའམ། མ་གཟབ་པ་ཡིན་སྟབས་རང་གི་སྐྱོན་དུ་ཟད་ཅིང་། འཕྲུལ་
འཁོར་ཚུལ་བཞིན་སྤྱད་ན་འཕྲུལ་འཁོར་ལ་མཁོ་དགོས་སྣ་ཚོགས་བདེ་བླག་ཏུ་བཟོ་
འདོན་ཐུབ་པ་སོགས་ཀྱི་ཡོན་ཏན་ཡོད་པས་འཕྲུལ་འཁོར་གྱི་སྐྱོན་དུ་མི་འགྱུར་བ་
བཞིན་ནོ།།
ལར་ནས་ཁྱེད་ཚོས་ཆོས་མི་ཤེས་བཞིན་དུ་ཆོས་ལ་དགག་པ་རྒྱབ་པའི་ཁུར་
བླང་བ་དེ་ནི། འབེན་མིག་གིས་མ་མཐོང་བར་འབེན་ལ་མདའ་རྒྱག་གི་ཡིན་ཟེར་བ་
དང་ཆོས་མཚུངས་པས་ཧ་ཅང་དགོད་བྲོ་པོ་ཞིག་རེད། འབེན་ལ་མདའ་རྒྱག་དགོས་
ན་དང་པོ་འབེན་དེ་མིག་གིས་གསལ་པོར་མཐོང་དགོས། དེ་ནས་མདའ་འཕངས་ཏེ་
ཕོག་ན་མདའ་སྐྱེན་པོ་ཟེར་ཡོང་། དཔེ་དེ་བཞིན་དུ་ཁྱེད་ཚོས་ཐོག་མར་ང་ཚོའི་ཆོས་
ལ་སློབ་སྦྱོང་ལེགས་པར་བྱས་ཏེ་ཆོས་ལུགས་ཀྱི་འདོད་ཚུལ་དཔྱིས་ཕྱིན་པར་ཤེས་
པར་བྱས། དེ་ནས་ཆོས་ལ་རིགས་པ་ཡང་དག་གི་ལམ་ནས་དགག་པ་ཞིག་ཐེབས་
ན་དགག་པ་རྣམ་དག་ཏུ་འགྲོ་ཞིང་། དེ་མིན་འདི་དང་འདི་འདྲའི་ཡིག་ཆ་ཆོས་ཀྱི་
དགག་པ་ཡིན་ཁུལ་གྱིས་སྤེལ་འགྲེམས་ཇི་ཙམ་བྱེད་ཀྱང་མི་མང་གི་དཔལ་འབྱོར་
འཕྲི་གཞོག་བྱེད་རོགས་ལས་སངས་རྒྱས་ཀྱི་ཆོས་ལ་དགག་པ་ནམ་ཡང་ཐེབས་
མི་ཐུབ་བོ། །འདི་གདམས་ངག་ཏུ་སོམས་ལ་སེམས་ཞི་བར་གྱིས་ཤིག
༡༡



ཁྱེད་ཚོས་སྤེལ་བའི་ཆོས་ལ་དགག་པ་རྒྱབ་པའི་ཡིག་ཆ་དེ་ཕོན་ཆེ་བ་ཞིག་
འདུག་ཀྱང༌། བརྟགས་པའི་ཚེ་ཚིག་སྐམ་བྱེ་མ་སྤུངས་པ་ལྟ་བུ་ཞིག་ལས་རིགས་པ་
ཡང་དག་གི་བཅུད་དང་ལྡན་པ་ཞིག་ངས་མ་མཐོང་བས་ལན་འདི་ཙམ་གྱིས་འཐུས་
སྙམ།
ཞེས་འདི་བོད་གཞུང་ཆོས་དོན་ཁང་གི་བཀའ་འབྲེལ། སྤྱི་ལོ་ ༡༠༠༠ ཟླ་ ༣ ཚེས་ ༡༧ ཉིན། ཏྲེ་ཧོར་
གདོང་ཐོག་བསྟན་པའི་རྒྱལ་མཚན་གྱིས་འཕགས་ཡུལ་གྱི་རྒྱལ་ས་ལྡི་ལིའི་བོད་ཀྱི་ཁང་པ་ནས་བྲིས་
ཏེ་ཕུལ་བ་ཛ་ཡནྟུ།
ཅུ
23



ཡོན་བཤད་ཕུན་ཚོགས་ལྔ་ལྡན།
ཨོཾ་སྭཱ་སྟི། སྤྲོས་པ་ཉེར་ཞི་ཤེས་རབ་སྟོང་པ་ཡུམ་ཆེན་དབྱིངས་ཀྱི་དབང་ཕྱུག་མར།
།འགྲོ་དོན་ཐབས་མཆོག་སྙིང་རྗེ་ཆེན་པོའི་ཡབ་ཀྱིས་འབྲལ་མེད་རྩེན་པ་ལས།
།རྒྱལ་བའི་ཐུགས་སྲས་ཟུར་ཕུད་ལྔ་པའི་གདུང་རྒྱུད་རིམ་བྱོན་ལས་འཁྲུངས་པ།
།ལྷར་བཅས་འགྲོ་བའི་སྐྱབས་གནས་དམ་པ་བདག་ཆེན་རྡོ་རྗེ་འཆང་ལ་འདུད།
།བསྐལ་བཟང་སངས་རྒྱས་སྟོང་ལས་ལྷག་པའི་སྙིགས་དུས་འགྲོ་ལ་ཐུགས་རྗེ་ཅན།
།རྣམ་འདྲེན་བཞི་པ་ཟས་གཙང་སྲས་དང་བརྒྱད་ཁྲི་བཞི་སྟོང་དམ་པའི་ཆོས། །རྒྱལ་
བའི་བསྟན་ལ་རབ་ཏུ་ཞུགས་ཏེ་ལུང་རྟོགས་བསྟན་འཛིན་དགེ་འདུན་བཅས། །བླ་
མེད་སྐྱབས་གནས་རིན་ཆེན་རྣམ་གསུམ་ཚེ་རབས་ཀུན་ཏུ་གུས་པས་བསྙེན། །བྱིན་
རླབས་ཀུན་འདུས་རྩ་བརྒྱུད་བླ་མ་དང་། །དངོས་གྲུབ་ཀུན་སྩོལ་ཡི་དམ་ཞི་དང་ཁྲོ།
།ཕྲིན་ལས་ཀུན་སྒྲུབ་ཆོས་སྲུང་ནོར་ལྷ་སྟེ། །རྩ་གསུམ་རྒྱལ་བའི་དཀྱིལ་འཁོར་ལ་
ཕྱག་འཚལ། །དེ་ལྟར་དད་པའི་སྤྲིན་ཕུང་ལང་ལང་གཡོ་བ་ལས། །བསྟོད་པའི་གདུང་
དབྱངས་སྒྲ་བརྒྱ་དིར་དིར་ལྡིར་དང་བཅས། །མེ་ཏོག་སིལ་མའི་ཆར་ནི་ཆིལ་ཆིལ་
འབེབས་པ་ཡིས། །དགེ་མཚན་དབྱར་གྱི་དཔལ་ཡོན་མཚར་མཚར་བཞད་གྱུར་ཅིག
།ཅེས་མཆོད་པར་བརྗོད་པའི་ཚིག་གི་མེ་ཏོག་སྔོན་དུ་བཀྲམས་པས་དགེ་མཚན་གྱི་
ལམ་ཡངས་པོར་ཕྱེས་ནས། དེ་ལ་འདིར་གང་ཞིག་གླེང་བར་འོས་པ་ནི། དེ་རིང་གི་
དུས་འདིར་རྨད་དུ་བྱུང་བའི་རྟེན་འབྲེལ་མ་བསྒྲིགས་རང་འགྲིགས་ཕུན་སུམ་
ཚོགས་པ་ལྔ་དང་ལྡན་པའི་སྐབས་ཆེས་བཟང་བ་ཞིག་ཚེས་པ་སྟེ། དེ་ཡང་སྟོན་པ་
24



ཕུན་སུམ་ཚོགས་པ་ནི། དུས་གསུམ་རྒྱལ་བ་ཀུན་གྱི་ཐུགས་སྟོང་ཉིད་སྙིང་རྗེ་ཟུང་
དུ་འཇུག་པའི་རྩལ་ལས་ཤར་བའི་རྗེ་བཙུན་བརྟན་པའི་འཁོར་ལོ་དེ་ཉིད། བསྟན་པ་
དང་འགྲོ་བའི་དོན་དུ་མི་ཡི་གཟུགས་སུ་སྤྲུལ་པའི་གདུང་རྒྱུད་དྲི་མ་མེད་པ་ལས་
འཁྲུངས་པའི་རྒྱལ་སྲས་དཔའ་བོ་ཆེན་པོ། དེང་འདིར་རང་རེའི་བསོད་ནམས་ཀྱི་
ཕུང་པོའི་མཐུས་མཇལ་དཀའ་བ་སངས་རྒྱས་རྡོ་རྗེ་འཆང་མི་གཟུགས་སུ་བྱོན་པ་
འདི་ལྟ་བུ་དང་མཇལ། མཇལ་ཙམ་མ་ཡིན་པར་རྡོ་རྗེའི་གསུང་བྱིན་རླབས་ཅན་ཐོས་
ཤིང་། མཆོད་པའི་སྐབས་རྙེད་པའི་སྐལ་བཟང་འདི་ནི། ཕྱོགས་བཅུའི་རབ་འབྱམས་
མུ་མཐའ་མེད་པའི་ཞིང་ཁམས་ན་བཞུགས་པའི་རྒྱལ་བ་སྲས་བཅས་ཀྱི་ཞལ་
མཇལ། གསུང་ཐོས་པ་དང༌། མཆོད་པ་འབུལ་བ་ལས་ཀྱང་བསོད་ནམས་སྟོང་
འགྱུར་དུ་ལྷག་པ་ནི། ཇི་སྐད་དུ་འགྲོ་མགོན་འཕགས་པ་རིན་པོ་ཆེས། བླ་མ་སངས་
རྒྱས་བླ་མ་ཆོས། །དེ་བཞིན་བླ་མ་དགེ་འདུན་སྟེ། །ཀུན་གྱི་མཛད་པ་བླ་མ་ཡིན། །བླ་
མ་རྣམས་ལ་ཕྱག་འཚལ་ལོ། །ཞེས་དང་། མཆོད་པ་ཐམས་ཅད་སྤངས་ནས་ནི། །བླ་
མ་མཆོད་པར་བྱའོ་ཞེས། །སངས་རྒྱས་ཀུན་གྱིས་མཐུན་པར་གསུང༌། །དེ་བས་
དངོས་པོ་ཐམས་ཅད་ཀྱིས། །བླ་མ་མཉེས་པར་བྱེད་པར་ཤོག །ཅེས་སོགས་
གསུངས་པར་ལྟར། བླ་མ་རྡོ་རྗེ་འཆང་ཆེན་པོ་འདི་ཉིད་ནི་སྟོན་པ་ཕུན་སུམ་ཚོགས་
པ་དང་། ཆོས་ཕུན་སུམ་ཚོགས་པ་ནི། རྡོ་རྗེ་འཆང་། བདག་མེད་མ། བིརླཔ་སོགས་
ནས་རིམ་པར་སྙན་ནས་སྙན་དུ་བརྒྱུད་པའི་བྱིན་རླབས་ཀྱི་ཞལ་རླངས་མ་ཡལ་བ་
དཔལ་ལྡན་བླ་མ་འདི་ཉིད་ཀྱི་ཐུགས་མཚོར་ཡོངས་སུ་འཁྱིལ་བའི་ཆོས། ཟབ་
ལས་ཆེས་ཟབ་དཔལ་ལྡན་དགེས་པ་རྡོ་རྗེའི་ཟབ་ལམ་ཐུན་མོང་མ་ཡིན་པ་ད་ལྟའི་
25



བར་དུ་མཁས་གྲུབ་རྣམས་ཀྱིས་སྒོམ་པས་ཉམས་སུ་བཞེས། འཆད་པས་གདུལ་
བྱ་བསྐྱངས་ནས་དུས་གསུམ་རྒྱལ་བའི་ཕྲིན་ལས་མ་ལུས་པ་བསྒྲུབས་དང་སྒྲུབ་
བཞིན་པ་འདི་ཉིད་ཀྱི་རྒྱུ་དབང་ཟབ་མོ་བླ་མ་དགེས་པ་རྡོ་རྗེའི་ཞལ་སྔ་ནས་ནོད་
བཞིན་པ་འདི་ཉིད་ཀྱིས་གཙོས། རྟ་ཕྱག་ཁྱུང་གསུམ་དང༌། ཚེ་དབང༌། སྤྱན་རས་
གཟིགས་ཀྱི་རྗེས་གནང་སོགས་ཐོབ་དང་ཐོབ་བཞིན་པ་འདི་དག་ལགས་པ་དང༌།
འཁོར་ཕུན་སུམ་ཚོགས་པ་ནི། བསྟན་པ་ཡང་དག་པར་རྫོགས་པའི་སངས་རྒྱས་ཀྱི་
བསྟན་ལ་ཞུགས་ནས་ཕྱི་ཉན་ཐོས་ཀྱི་ཚུལ་ཁྲིམས་རྣམ་པར་དག་པ་མིག་འབྲས་
ལྟར་བསྲུང་བས་ཉོན་མོངས་པའི་ཀུན་སྤྱོད་ལས་ལྡོག །ནང་ཐེག་པ་ཆེན་པོའི་
སེམས་བསྐྱེད་སྤྱོད་ལམ་བཞིའི་སྐབས་སུའང་མི་འབྲལ་བར་མཛད་པས་རང་དོན་
གཅེས་འཛིན་ལ་སོགས་པའི་དྲི་མ་ཐམས་ཅད་སྤངས། གསང་བ་བླ་ན་མེད་པ་རྡོ་
རྗེ་ཐེག་པའི་རིམ་གཉིས་ཉམས་སུ་བཞེས་པས་མཚན་རྟོག་གི་དྲི་མ་སྤངས་ཏེ་
གར་ཤར་བདེ་སྟོང་ལྷའི་དཀྱིལ་འཁོར་དུ་གཟིགས་པ་སོགས་མདོར་ན་སྡོམ་པ་
གསུམ་གྱི་ཉམས་ལེན་ལ་ཉིན་མཚན་བར་མེད་དུ་བརྩོན་པའི་དགེ་འདུན་པ་འདི་
རྣམས་ནི་རྒྱལ་བས་གསུངས་པའི་དམ་ཆོས་བརྒྱད་ཁྲི་བཞི་སྟོང་མ་ལུས་པའི་སྣོད་
དུ་གྱུར་པའི་མཚན་ཉིད་ཀུན་དང་ལྡན་པ་དང་། གཞན་ཡང་མི་སྐྱ་ཕོ་མོ་ཆོས་ཉན་པ་
གང་ན་ཅི་ཡོད་རྣམས་ཀྱང་རྒྱུད་དད་གསུམ་གྱིས་ཀུན་ནས་བསླངས་ཏེ་བླ་མ་
མཇལ་བ་དང་ཆོས་ཉན་པ་ལ་ཤིན་ཏུ་གུས་ཤིང་མོས་པས་ཆོས་ཀྱི་སྣོད་དུ་རུང་བའི་
སློབ་མ་སྟེ། དེ་དག་ནི་འཁོར་ཕུན་སུམ་ཚོགས་པ་དང༌། གནས་ཕུན་སུམ་ཚོགས་པ་
ནི། རྒྱ་གར་འཕགས་པའི་ཡུལ་ཏེ། ས་ཚིགས་ཀྱི་དབང་དུ་བྱས་ན། འཛམ་གླིང་ལྟེ་བ་
26



རྡོ་རྗེ་གདན། རྒྱལ་པོ་དང་། འབྱོར་ལྡན་དང་། རིག་པ་སྣ་ཚོགས་དང་། མི་རིགས་མང་
པོ་དང་། སྐྱེ་བོ་མང་པོ་འདུ་ཞིང་འཛོམས་པའི་ས་ཡིན་པའི་ཆ་ནས་ཡུལ་དབུས་
ཡིན་ལ། མཆོག་ཏུ་གྱུར་པའང་ཡིན། ཆོས་ཚིགས་ཀྱི་དབང་དུ་བྱས་ན། བདག་ཅག་
གི་སྟོན་པ་ཐུབ་པའི་དབང་པོ་དེས་འཁོར་བའི་འདོད་ཡོན་ཐམས་ཅད་སྡུག་བསྔལ་
གྱི་རང་བཞིན་དུ་གཟིགས་ནས་མཆོད་རྟེན་རྣམ་དག་དྲུང་དུ་དབུ་སྐྱེས་གཙུག་ཕུད་
ཕུལ་ཏེ་རབ་ཏུ་བྱུང་བའི་གནས་མ་ག་དྷ་དང་། དེ་བཞིན་དུ་ཆུ་བོ་ནེ་རཉྫནའི་འགྲམ་
དུ་ལོ་དྲུག་དཀའ་བ་སྤྱད་དེ་བསྐལ་པ་མང་པོའི་ཚོགས་ཟླུམ་པར་མཛད་པའི་གནས་
ཀྱང་མ་ག་དྷ་དང༌། རྡོ་རྗེ་ལྟ་བུའི་ཏིང་ངེ་འཛིན་གྱིས་སྲིད་རྩེའི་སྒོམ་སྤང་ཕྲ་བ་
སྤངས་ཏེ་བདུད་བཞིའི་གཡུལ་ལས་རྒྱལ་ཏེ་སངས་རྒྱས་པའི་གནས་ཀྱང་མ་ག་
དྷ་དང་། ཟབ་ཞི་སྤྲོས་བྲལ་འོད་གསལ་འདུས་མ་བྱས། །བདུད་རྩི་ལྟ་བུའི་ཆོས་ཞིག་
ཁོ་བོས་རྙེད། །
ཅེས་སོགས་ཟབ་མོ་སྟོང་ཉིད་ཐོག་མར་གསུངས་པ་དང་། ལྷའི་དབང་པོ་བརྒྱ་
བྱིན་དང་ཚངས་པས་དུང་དང་འཁོར་ལོ་ཕུལ་ནས་ཆོས་འཁོར་བསྐོར་བར་གསོལ་
བ་བཏབ་པ་བཞིན་ཞལ་གྱིས་བཞེས་ནས་མ་ག་དྷ་ནས་ག་ཡ་གོ་རི་སོགས་བརྒྱུད་
གངྒ་རྫུ་འཕྲུལ་གྱིས་བརྒལ་ཏེ་ཝ་ར་ན་སིར་འཁོར་ལྔ་སྡེ་བཟང་པོ་སོགས་ལ་
བཀའ་དང་པོ་བདེན་བཞིའི་ཆོས་འཁོར་བསྐོར་བ་སོགས་ཐོག་མར་ཡུལ་དབུས་
འགྱུར་མ་ག་དྷ་འདི་ནས་དབུ་བཙུགས་པ་སོགས་མདོར་ན་བཅུ་གཉིས་མཛད་པ་
ཕལ་ཆེ་བར་ཡུལ་འདི་ནས་བརྩམས་པས་ན་ཡུལ་དབུས་ཡིན་ལ། མཆོག་ཀྱང་
ཡིན་ཅིང་། དེ་ལྟ་བུའི་ཡུལ་ཁྱད་པར་ཅན་དེ་ཉིད་ནས་གཞལ་བའི་ཤར་ཨ་སམ། ལྷོ་
27



ཀེ་ར་ལ། ནུབ་ཀ་ཤི་མིར། (ཀསྨིར་) བྱང་ཨུཏྟཱ་པར་དེཤ་སོགས་མེལ་གྲུ་བཞི་བརྒྱད་
སྟོང་ལྷག་གི་ཡུལ་གྲུ་ཆེན་པོ་དེ་ལ་རྒྱ་གར་འཕགས་པའི་ཡུལ་ཞེས་གྲགས་པ་དང་།
བྱེ་བྲག་ཡུལ་འདིའང་འཕགས་ཡུལ་གྱི་ས་ཁུལ་ཡིན་པ་ཙམ་དུ་མ་ཟད། ཆོས་སྲིད་
གཉིས་ཀ་དར་བའི་རྡོར་གདན་གཉིས་པ་ལྟ་བུ་ཞིག་སྣང་བས་ན་འཕགས་ཡུལ་སྤྱི་
དང་། བྱེ་བྲག་ཆོས་གསུང་བའི་གནས་འདི་ཉིད་བཅས་ནི་གནས་ཕུན་སུམ་ཚོགས་
པ་དང་། དུས་ཕུན་སུམ་ཚོགས་པ་ནི། ཧོར་ཟླ་དང་པོའི་ཚེས་ ༡ ནས་བཅོ་ལྔའི་བར་
དུ། བདག་ཅག་གི་སྟོན་པས་ཆོ་འཕྲུལ་ངོ་མཚར་བློ་ལས་འདས་པ་བསྟན་པས་
བདུད་དང་མུ་སྟེགས་བྱེད་རྣམས་ཀུན་ནས་ཕམ་པར་མཛད་ཅིང་བཏུལ་བའི་དུས་
ཁྱད་པར་ཅན་ཡིན་པའི་ཁར། ཟླ་བ་ཉ་གང་བའི་དུས་བཟང་ཕུན་སུམ་ཚོགས་པ་སྟེ་
དུས་དགེ་བ་ལས་ཀྱང་ཆེས་དགེ་བ་སྟེ། དཔལ་དུས་ཀྱི་འཁོར་ལོ་སོགས་ལས་དགེ་
བ་གང་བྱས་འབུམ་འགྱུར་དུ་འགྲོ་བར་གསུངས་པ་སོགས་དང་། གཞན་ཡང་རྟེན་
འབྲེལ་ལྷུན་གྲུབ་ཐབས་ཤེས་གཟའ་སྐར་བཟང་པོ་དང་བཅས་པས་དུས་ཤིན་ཏུ་
ཕུན་སུམ་ཚོགས་པ་ལགས་སོ། །དེ་ལྟ་བུའི་ཕུན་སུམ་ཚོགས་པ་ལྔ་དང་ལྡན་པའི་
དུས་འདིར་མེ་ཏོག་མཆོད་རྫས་ཀྱི་དཔེ་ལྟར་དངོས་འབྱོར་གྱི་འབུལ་བ་ཕྲ་ཡང༌།
ཡིད་ཀྱིས་ཀུན་ཏུ་བཟང་པོའི་མཆོད་སྤྲིན་དུ་སྤྲུལ་ནས། དཔལ་ལྡན་བླ་མ་དགེས་པ་
རྡོ་རྗེ་དྲུང་དུ། གསང་གསུམ་ཞབས་པད་བརྟན་ཅིང་མཛད་ཕྲིན་རྟག་ཁྱབ་ལྷུན་གྲུབ་
ཏུ་བརྡལ་ཕྱིར་མཎྜལ་སྐུ་གསུང་ཐུགས་རྟེན་སྔོན་འགྲོས་རྟེན་དོད་ཧིན་སྒོར་ ༡v
ཚེས་ཀྱི་གྲངས་ལྡན་དང་། ལྷ་རེག་ཨ་ཤེ། སྐུ་སྐལ་སྒོར་ ” དར། ཞབས་སྤྲུལ་རྣམས་
ཀྱི་མདུན་དུ་དར་ཧིན་སྒོར་ ༢ མིག་གི་གྲངས་དང༌། བསྟན་ལ་ཐུགས་འཁུར་ལྕི་བའི་



ལས་སྣེ་རྣམས་ལ་རྣམ་བཞག་དར། འཕགས་ཚོགས་འདུས་སྡེ་རིན་པོ་ཆེར་ཉིན་
སྒོར་ ༡ བསེ་རུའི་གྲངས་རེ་བཅས་གུས་སློབ་ཐ་ཤལ་གདོང་ཐོག་སྤྲུལ་མིང་བསྟན་
པའི་རྒྱལ་མཚན་གྱིས་སྒོ་གསུམ་གུས་པ་ཆེན་པོས་ཕུལ་བ་དང་། གུས་པ་གདོང་གྲྭ་
རིན་ཆེན་རྡོ་རྗེ་ནས་དཔལ་ལྡན་བླ་མའི་མདུན་རྟེན་དོད་ལྷ་དར་ཧིན་སྒོར་ ༣ བླ་སློབ་
དགེ་འདུན་རྣམས་ལ་གསོལ་ཇ་དང་། བཞེས་འབྲས་ཀྱིས་བསྙེན་བཀུར་བཅས་ཞུས་
པ་ལགས་ན་དགྱེས་བརྩེའི་སྤྱན་ཟུར་ཡུད་ཙམ་གཡོ་ཐུབ་པ་དང་། དེ་ལས་བྱུང་
བའི་དགེ་བས་སངས་རྒྱས་ཀྱི་བསྟན་པ་རིན་པོ་ཆེ་སྤྱི་དང་། བྱེ་བྲག་འདུལ་མདོ་
སྔགས་གསུམ་གྱི་བསྟན་པ་རིན་པོ་ཆེ་ཕྱོགས་རེ་ཙམ་མ་ཡིན་པར་ཕྱར་བ་གྲུ་
འདེགས་ཀྱི་ཚུལ་དུ་གཅིག་ཅར་དུ་ཐུགས་ཉམས་སུ་བཞེས་ཤིང་། འཆད་རྩོད་རྩོམ་
བས་གཏན་ལ་ཕབས་ཏེ་རྒྱལ་བསྟན་རིན་པོ་ཆེ་ཉིན་མོ་ལྟར་གསལ་བར་མཛད་པ་
ལ་འགྲན་ཟླ་དང་བྲལ་བ་འཇམ་མགོན་ས་སྐྱ་པའི་བསྟན་པ་རིན་པོ་ཆེ་འདི་ཉིད་
ཕྱོགས་དུས་གནས་སྐབས་ཀུན་ཏུ་དར་ཞིང་རྒྱས་ལ། ཇི་སྲིད་འཁོར་བ་མ་སྟོང་གི་
བར་དུ་གནས་པ་དང་། བསྟན་འཛིན་གྱི་སྐྱེས་ཆེན་མཆོག་ཉིད། སྤྱིར་རྒྱལ་བའི་
བསྟན་པ་ཡོངས་རྫོགས་དང་། བྱེ་བྲག་གངས་ཅན་པའི་བསྟན་སྲིད་ཟུང་གི་བདག་
པོ་ཕན་བདེའི་རྩ་ལག་གཅིག་པུ་འཕགས་མཆོག་ཕྱག་ན་པདྨོའི་རྣམ་འཕྲུལ་༧གོང་
ས་ལྷ་མིའི་རྣམ་འདྲེན་༧རྒྱལ་བའི་དབང་པོ་བསྟན་འཛིན་རྒྱ་མཚོ་མཆོག་གི་སྐུ་ཚེ་
ཞབས་པད་རྡོ་རྗེའི་ཁམས་སུ་བསྐལ་པ་གངྒའི་ཀླུང་གི་བྱེ་མའི་གྲངས་སུ་བཞུགས་
པ་དང༌། ཆོས་སྲིད་ཀྱི་མཛད་འཕྲིན་རླབས་པོ་ཆེ་ནམ་ཡང་འགོགས་པ་མེད་པ་
བསྟན་འགྲོའི་གསོས་སུ་དར་བ་ནས། བོད་དང་བོད་ཆེན་པོའི་ཆོས་སྲིད་རང་དབང་



གཙང་མའི་བདེ་སྐྱིད་ཀྱི་དཔལ་ལ་མྱུར་དུ་ལོངས་སྤྱོད་ཐུབ་པ་དང༌། ཁྱད་པར་
བཀའ་དྲིན་ཟླ་མེད་རྒྱལ་ཀུན་འདུས་ཞལ་འཁོར་ལོའི་མགོན་པོ་མཚན་བརྗོད་པར་
དཀའ་བ་དོན་གྱི་སླད་དུ་མཚན་ནས་ཞུ་ན་ངག་དབང་ཀུན་དགའ་ཐེག་ཆེན་དཔལ་
འབར་ཕྲིན་ལས་དབང་གི་རྒྱལ་པོ་མཆོག་གི་གསང་གསུམ་ཞབས་པད་རྡོ་རྗེའི་
ཆོས་བདུན་གྱི་ངོ་བོར་ནམ་མཁའ་མ་ཞིག་གི་བར་དུ་བཞུགས་ཤིང་། ཕྱོགས་བཅུའི་
རྒྱལ་བ་སྲས་བཅས་ཀྱི་ཕྲིན་ལས་མ་ལུས་པ་ཡོངས་སུ་སྒྲུབ་པའི་རླབས་ཆེན་
བསམ་གྱིས་མི་ཁྱབ་པའི་མཛད་ཕྲིན་རྟག་ཁྱབ་ལྷུན་གྲུབ་ཏུ་བརྡལ་བ་དང་། གཞན་
ཡང་རྒྱལ་བསྟན་རིན་པོ་ཆེ་འཛིན་སྐྱོང་སྤེལ་གསུམ་གྱིས་གསལ་བར་མཛད་པའི་
སྐྱེས་ཆེན་གོང་མ་སྔོན་བྱོན་རྣམས་ཀྱི་ཐུགས་དགོངས་རྫོགས་པ་དང༌། ད་ལྟ་ཞལ་
བཞུགས་པ་རྣམས་ཀྱི་སྐུ་ཚེ་བསྐལ་བརྒྱར་བརྟན་ཅིང་། བསྟན་འགྲོར་སྨན་པའི་
མཛད་ཕྲིན་འགོགས་མེད་དུ་རྒྱས་པ་དང་། དེ་དག་གི་མཐུ་ལས་འཇིག་རྟེན་གྱི་
ཁམས་སུ་ནད་མུག་འཁྲུག་གསུམ་མི་འདོད་ཉེར་འཚེ་ཀུན་ཞི་ནས། བདེ་སྐྱིད་
རྫོགས་ལྡན་གསར་པའི་སྣང་བ་ཆེས་ཆེར་གསལ་བའི་སྒོ་ནས་འགྲོ་བ་མ་ལུས་པ་
དགེ་བཅུའི་ལམ་བརྒྱུད་བྱང་ཆེན་རྒྱལ་བའི་སར་བགྲོད་ཐུབ་པ་དང་། ཕྱི་མའི་ལྔ་
ལམ་དུ་གྱུར་པ། ཕ་རྒན་བློ་བཟང་རྡོ་རྗེ། ཉི་མ། ནོར་བུ། ཕུར་བུ། བཀྲ་དགའ། བསོད་
ནམས་ཆོས་སྐྱིད་བཅས་དང༌། ཡང་། ཀུན་དགའ་ཚེ་བརྟན། བཀྲ་ཤིས་རྒྱལ་མཚན།
བོ་ཅག་མ། ཡ་མ་མཁའ་འགྲོ། བློ་བཟང་བསྟན་འཛིན། ནོར་གཡང་། ཡ་མ་བཀྲ་ཤིས་
སོགས་ཀྱིས་གཙོས་མཁའ་ཁྱབ་འགྲོ་བའི་བྱས་བསགས་སྡིག་ལྟུང་ཀུན་ཆོས་
དབྱིངས་སུ་ཞི་ནས། དལ་རྟེན་རིམ་བརྒྱུད་ཀྱིས་རྒྱལ་བའི་གོ་འཕང་རིན་པོ་ཆེ་ཐོབ་
འ0



ཐུབ་པ་དང་། ཚེ་དང་ལྡན་པ་སྐྱབས་འོག་པ་གུས་པ་གདོང་ཐོག་སྤྲུལ་མིང་བསྟན་
པའི་རྒྱལ་མཚན། མ་རྒན་ཡ་ལུ། དབངཕྱུག་རྡོ་རྗེ། བློ་གྲགས། དཔལ་ལྡན་བཀྲ་ཤིས།
ཕྱག་མཛོད་སྤུ་རི་ཚེ་རིང་། མགོན་པོ་རྡོ་རྗེ་བཅས་དང་། ཡང་། གུས་པ་རིན་ཆེན་རྡོ་
རྗེ། ཚེ་དབང་ཕྲིན་ལས། དངོས་གྲུབ་བསྟན་འཛིན། བློ་བཟང་དགེ་ལེགས། བསོད་
ནམས་དབང་འདུས་སོགས་གུས་སློབ་ཡོངས་ཀྱི་འགལ་རྐྱེན་ནད་གདོན་སོགས་ཕྱི་
ནང་གསང་བའི་ཉེར་འཚེ་མ་ལུས་པ་དབྱིངས་སུ་ཞི་ནས། མཐུན་རྐྱེན་ཚེ་བསོད་
དཔལ་འབྱོར་ཕུན་སུམ་ཚོགས་ཤིང་། ཆོས་མཐུན་བསམ་དོན་གེགས་མེད་ཡིད་ལྟར་
འགྲུབ་པ་དང་། ཚེ་རབས་ཀུན་ཏུ་མགོན་པོ་གང་ལ་མཉེས་པ་གསུམ་གྱི་ཞབས་
ཏོག་སྒྲུབ་པའི་སྐལ་བཟང་ཐོབ་ཅིང་། མཐར་ཐུགས་ཡིད་དབྱེར་མེད་རྡོ་རྗེ་འཆང་གི་
གོ་འཕང་ཐོབ་པའི་སྐྱབས་དམིགས་ཐུགས་རྗེས་རྗེས་འཛིན་གྲུབ་པ་ཞེས་སྙིང་ནས་
དད་པས་གུས་ཕྱག་དང་བཅས་ཞུ་བ་ལགས་སོ།།
སླར་གསོལ་བ། ཡོན་ཏན་སངས་རྒྱས་རྣམས་དང་མཚུངས་གྱུར་ཀྱང་། །རྡོ་
རྗེའི་དབང་བཞི་བསྐུར་བའི་བཀའ་དྲིན་ནི། །རྒྱལ་བ་ཀུན་ལས་ལྷག་པ་ཡིད་ཆེས་
ནས། །སླར་ཡང་བཀའ་དྲིན་དྲན་བཞིན་ཕྱག་བགྱིའོ། །བདག་སོགས་སློབ་ཚོགས་
མ་ལུས་པ། །མགོན་པོ་ཁྱེད་ཀྱིས་རྗེས་བཟུང་ནས། །གསང་གསུམ་སྒོ་གསུམ་
དབྱེར་མེད་པའི། །རྡོ་རྗེ་འཆང་དབང་འགྲུབ་གྱུར་ཅིག །བྱང་ཕྱོགས་སྐྱོང་བའི་
གངས་ཅན་བོད་ཀྱི་x འགྲོ་བའི་བླ་མ་x བདག་གི་དད་དམ་དགེ་བའི་སྟོབས་དང་
ནི། །བླ་མ་མཆོག་གསུམ་ཐུགས་རྗེའི་བྱིན་རླབས་དང༌། །ཆོས་ཉིད་མི་འགྱུར་བདེན་
པའི་ནུས་མཐུ་ཡིས། །ཇི་ལྟར་སྨོན་པའི་དོན་ཀུན་འགྲུབ་པར་ཤོག།



ཅེས་གུས་སློབ་གདོང་ཐོག་སྤྲུལ་མིང་བསྟན་པའི་རྒྱལ་མཚན་དང༌། གདོང་གྲྭ་རིན་ཆེན་རྡོ་རྗེ་ཟུང་
ནས་ལྷ་ཕྱག་གྲངས་མེད་དང་བཅས་གུས་པས་ཕུལ་བའི་སྐྱབས་ཐོ་ལགས་ན། དེ་དེ་བཞིན་འགྲུབ་པའི་
ཐུགས་སྨོན་རྗེས་འཛིན་བཀའ་དྲིན་མི་ཆུང་བཞུ་ཞུ་ཞུ།། མཁྱེན། མཁྱེན།། (༡༠༠༢།༢།༡. ཀ་སྤུངས་གྲོང་
གསར་དགོན་)
ནི
སྤུ



ནང་པ་སངས་རྒྱས་པའི་ཆོས་གཏམ་ཉུང་བསྡུས།
ནང་པ་སངས་རྒྱས་པའི་ཆོས་ལ་སྡེ་ཚན་ཆེན་པོ་གཉིས་བཞུགས་ཏེ། ཐེག་པ་ཆེན་
པོ་དང་། ཐེག་པ་ཆུང་ངུ་གཉིས་སོ། །ཐེག་ཆེན་ལའང་མདོ་དང་། སྔགས་གཉིས་
བཞུགས། ཐེག་དམན་གྱི་སྡེ་ཚན་ཀུན་མདོ་ཕྱོགས་སུ་བསྡུའོ། །རྒྱ་གར་དང་། འབར་
མའི་ཡུལ་སོགས་སུ་བཞུགས་པའི་ནང་པའི་རབ་བྱུང་རྣམས་ཀྱིས་ཐེག་པ་ཆུང་
ངུའི་ཆོས་ཁོ་ནར་ཡིད་ཆེས་མཛད། དེའི་རྒྱུ་མཚན་ནི། སངས་རྒྱས་ཤཱཀྱ་ཐུབ་པ་ཞལ་
བཞུགས་སྐབས་སུ། སངས་རྒྱས་ཀྱིས་གསུངས་པའི་གསང་སྔགས་ཀྱི་ཆོས་ཡོད་
པ་སུས་ཀྱང་མི་ཤེས་ཏེ། གསང་སྔགས་ཀྱི་བསྟན་པ་ཤིན་ཏུ་གསང་བའི་ཚུལ་གྱིས་
བཞུགས་པས་སོ། །དེར་མ་ཟད་ཐེག་ཆེན་མདོའང་གསང་བའི་ཚུལ་དུ་བཞུགས་སོ།།
སྟོན་པ་མྱ་ངན་ལས་འདས་རྗེས་ཤཱཀྱ་ཐུབ་པའི་བསྟན་པ་རིན་པོ་ཆེ་བོད་དུ་དར་བའི་
དབུ་ཚུགས། །
གཟི་བརྗིད་ཅན་གྱི་དུས་ཚོད་ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་བོད་དུ་
ལོ་ཙཱ་བ་དང་པོ་བྱུང་། ཁྱད་པར་དུ་རྒྱ་གར་གྱི་སློབ་དཔོན་གུ་རུ་པདྨ་འབྱུང་གནས་
ཀྱིས་ཆོས་རྒྱལ་ཁྲི་སྲོང་ལྡེའུ་བཙན་གྱི་སྐུ་དུས་སུ་བོད་སློབ་སྣོད་རུང་རྣམས་ལ་ཤིན་
ཏུ་ཟབ་པ་གསང་སྔགས་རྡོ་རྗེ་ཐེག་པའི་བསྟན་པ་སྤེལ། དེའི་དུས་སུ་བོད་ཀྱི་ལོ་པཎ་
ཆེན་པོ་རྣམས་ཀྱིས་སངས་རྒྱས་ཀྱི་བཀའ་དང་། འཕགས་ཡུལ་གྱི་རིག་གཞུང་རྙིང་
པ་བསམ་གྱིས་མི་ཁྱབ་པ་ལེགས་སྦྱར་སཾསྐྲྀ་ཏའི་སྐད་ལས་བོད་སྐད་དུ་བསྒྱུར། དེ་
ནས་རིམ་པས་བོད་ཡུལ་མཐའ་དབུས་ཀུན་ཏུ་ལོ་རེ་ནས་ལོ་རེར་གསང་སྔགས་ཀྱི་
33



བསྟན་པ་རིན་པོ་ཆེ་ཤིན་ཏུ་དར་ཁྱབ་ཆེན་པོར་གྱུར། རྒྱུ་མཚན་དེས་ན་བོད་མི་ཀུན་
མདོ་སྔགས་ཀྱི་ཆོས་མ་ལུས་པར་ཡིད་ཆེས་དང་དད་པ་ཡོད་ཅིང་ཉམས་ལེན་བྱེད་
དོ། །སློབ་དཔོན་པདྨ་འབྱུང་གནས་གཤེགས་རྗེས་ལོ་མང་འདས་པ་ན་བོད་དུ་རྙིང་མ།
ས་སྐྱ། བཀའ་བརྒྱུད། དགེ་ལུགས་ཏེ་སངས་རྒྱས་པའི་གྲུབ་མཐའ་ཁག་བཞི་རིམ་
གྱིས་བྱུང་། འོན་ཀྱང་གྲུབ་མཐའ་བཞི་ཀར་དམིགས་ཡུལ་དང༌་། ཐབས་མཆོག་
གཅིག་པ་ཡོད་པ་ནི། ཐམས་ཅད་མཁྱེན་པའི་གོ་འཕང་ཐོབ་འདོད་དང་། དེ་འཐོབ་
པའི་ཐབས་གསང་སྔགས་རྡོ་རྗེ་ཐེག་པའི་མྱུར་ལམ་ཉམས་སུ་བཞེས་རྒྱུ་བཅས་སོ།
།ཟབ་ཆོས་རྨད་དུ་བྱུང་བ་འདི་ནི་སློབ་མ་གང་ཞིག་བསྟན་ལ་བཅོས་མིན་གྱི་དད་པ་
ཡོད་པ། ཁྱད་པར་གྱི་མཚན་ཉིད་ཀུན་ཚང་བ་ཁོ་ན་ལས་གང་རུང་ལ་སྤེལ་མི་རུང་ངོ་།
འདིར་རྒྱལ་བའི་བསྟན་པ་རིན་པོ་ཆེའི་སྤྱོད་པ་ཉམས་སུ་ལེན་ཚུལ་ཅུང་ཟད་
གླེང་བར་སྤྲོའོ། །དེའི་རྒྱུ་མཚན་ནི། ཕྱི་རྒྱལ་གྱི་མི་མཁས་པ་འགའ་རེས་ངར་དྲི་བ་
བཀོད་པ་འདི་ལྟར། གསང་སྔགས་རྙིང་མ་བ་རྣམས་ཀྱིས་བུད་མེད་བསྟེན་ཆོག་པ་
དང༌། གསར་མ་བས་བུད་མེད་ནམ་ཡང་བསྟེན་མི་ཆོག་པ་ལགས་སམ། ངས། ཁྱེད་
ལ་དེ་འདྲ་སུས་བཤད་སོང་ཞེས་དྲིས་པའི་ལན་དུ། བོད་ཀྱི་བླ་མ་འགས་གསུངས་
ཟེར། དེ་འདྲའི་བཤད་ཚུལ་ལོག་པ་དེ་ཐོས་ནས་སེམས་ལ་ཟུག་རྔུ་མི་བཟོད་པ་བྱུང་།
དེས་ན་ངེས་པའི་དོན་དུ་ཐེག་དམན་གྱི་ལུགས་ལ་རབ་བྱུང་གིས་བུད་མེད་ནམ་
ཡང་བསྟེན་མི་ཆོག །འོན་ཀྱང་ཐེག་ཆེན་མདོའི་ལུགས་ལ་རང་དོན་གྱི་བློས་མ་
བསླད་པར་གཞན་གྱི་ཕན་པ་བསྒྲུབ་ཕྱིར་ཡིན་ན་རབ་བྱུང་གིས་བུད་མེད་བསྟེན་ཀྱང་
སྲིད། རབ་བྱུང་གང་ཞིག་གིས་གསང་སྔགས་ཀྱི་ཏིང་འཛིན་ལ་དབང་མ་ཐོབ་བར་
34



མདོའི་བསྲུང་བྱ་རྣམས་ཚུལ་བཞིན་དུ་ཉམས་སུ་ལེན་དགོས། གསང་སྔགས་ཀྱི་
ཏིང་འཛིན་ལ་དབང་ཐོབ་ནས་རབ་བྱུང་ངམ། ཁྱིམ་པ་གང་ཡིན་ཡང་རུང་། མདོ་
ལུགས་ལ་བརྩི་སྲུང་མ་བྱས་ཀྱང་མི་འགལ།
བུད་མེད་བསྟེན་པ་ནི་སྔགས་ཀྱི་ཏིང་འཛིན་ལ་དབང་མ་ཐོབ་པའི་རབ་བྱུང་
འབའ་ཞིག་ལ་དགག་བྱ་ཡིན། མི་གང་རབ་བྱུང་མིན་ལ། གསང་སྔགས་ཀྱི་ཏིང་
འཛིན་ལ་མངའ་ཡང་མ་བརྙེས་པ་ཞིག་གིས་བུད་མེད་བསྟེན་རུང༌། མདོར་ན་ཁྱིམ་
པར་འདི་དགག་བྱ་མ་ཡིན་ཏེ། བུད་མེད་སྤོང་བར་ཁས་མི་ལེན་པས་སོ། །དེས་ན་
ཁྱིམ་པས་ཁྱིམ་ཐབས་བསྟེན་པར་ཉེས་པ་མེད་དོ།།
རབ་བྱུང་གང་ཞིག་གལ་གནད་ཆེན་པོའི་ཆེད་དུ་ཏིང་འཛིན་ལ་མངའ་མ་བརྙེས་
གོང་དུ་བུད་མེད་བསྟེན་དགོས་པའི་དུས་ཤར་ཚེ། མི་གཞན་ཞིག་ལ་རང་གི་སྡོམ་པ་
ཕུལ་ནས་ཁྱིམ་སྤྱོད་བྱས་ཀྱང་ཉེས་པ་མེད་ཅེས་ཐེག་དམན་གྱི་ལུགས་ལ་གྲགས།
གང་ལྟར་ནང་ཆོས་ཐེག་པ་ཆེ་ཆུང་། གྲུབ་མཐའ་ཀུན་གྱི་ནང་རབ་བྱུང་དང་། ཁྱིམ་
པ་གཉིས་ཀས་ཉམས་སུ་ལེན་རྒྱུ་གལ་ཆེ་མེད་དུ་མི་རུང་བ་ནི་དྲི་མ་མེད་པའི་བློ་
ཡིན། དྲི་མ་མེད་པའི་བློ་ནི་ཏིང་འཛིན་སྒོམ་པ། མཆོད་པ་འབུལ་བ། ཁ་ཏོན་བྱེད་པ་
སོགས་ཚང་མའི་སྔོན་དུ་འགྲོ་དགོས་པ་དང་། དངོས་གཞི་ལས་དེ་རྣམས་ཀྱི་སྐབས་
སུའང་ཡོད་དགོས་ཤིང་། ལས་མཇུག་ཀྱང་བློ་དེས་སྐྱེལ་དགོས་པ་ཡིན་ནོ།།
དྲི་མ་མེད་པའི་བློ་ཞེས་པའི་དོན་ནི། བློ་གང་ཞིག་འདོད་ཆགས་དང་། ཞེ་སྡང་
དང་། གཏི་མུག་དང༌། ང་རྒྱལ་དང་། ཕྲག་དོག་གི་སྐྱོན་གྱིས་མ་སྦགས་པ་དང་།
མཆོག་གསུམ་ལ་དད་པ། སེམས་ཅན་ལ་སྙིང་རྗེ་བཅས་ཡོད་པའི་བློ་དེའོ།།
3
{



སོ་སྐྱེ་ཀུན་ལ་ཉོན་མོངས་དེ་རྣམས་ཡོད་མོད། ཐབས་ཀྱིས་དེ་ཀུན་ཤེས་རྒྱུད་
ལས་འཕྲལ་རུང་ཞིང་། ཉོན་མོངས་འདི་རྣམས་ལ་ནང་པའི་གཞུང་ལུགས་རྣམས་སུ་
དུག་ལྔ་ཞེས་པའི་ཐ་སྙད་འདོགས་ཡོད་དོ། །མི་གང་གིས་ལས་གང་ཞིག་དྲི་མ་མེད་
པའི་བློ་དང་མ་བྲལ་བར་བྱས་ན། དེ་ནི་དགེ་བ་ཤིན་ཏུ་ཆེན་པོའོ།།
མཐའ་མེད་པའི་འཇིག་རྟེན་གྱི་སེམས་ཅན་མ་ལུས་པས་རྣམ་མཁྱེན་གཏན་
བདེའི་གོ་འཕང་འཐོབ་པའི་སྨོན་འདུན་བགྱིའོ།།
རབ་བྱུང་ ༡ པའི་ཆུ་ཡོས་ལོར་སྤྱི་ནོར་༧གོང་ས་༧སྐྱབས་མགོན་ཆེན་པོ་མཆོག་གིས་གུས་
འབངས་ཏྲེ་ཧོར་གདོང་ཐོག་བསྟན་པའི་རྒྱལ་མཚན་ནུབ་འཇར་མན་དུ་གཟིགས་སྐོར་སྐུ་ཚབ་མངག་
བརྫོང་བསྐྱངས་སྐབས་སྔོན་ལ་ཆོས་ཀྱི་སྐོར་དབྱིན་སྐད་དུ་བཤད་པ་རྒྱུག་འབུལ་བཞེས་པ་བོད་ཡིག་ཏུ་
ཐད་ཀར་བསྒྱུར་བའོ།།



འབྲི་དཔེ་དྲང་པོར་སྨྲ་བའི་གཏམ་དཔྱིད་ཀྱི་རྒྱལ་མོའི་མགྲིན་གླུ་ཞེས་བྱ་བ་བཞུགས།
ཟབ་དང་རྒྱ་ཆེའི་ཤེས་བྱའི་ལྷ་ལམ་དུ། །མཁྱེན་ནུས་བརྩེ་བའི་འོད་འཕྲོ་རྟ་བདུན་
དབང་། །ཐོགས་པ་མེད་རྒྱུ་སྐྱེ་རྒུའི་རྨོངས་མུན་འཇོམས། །འཇམ་དབྱངས་ཀུན་
དགའ་རྒྱལ་མཚན་ལ་བཏུད་ནས། །བློ་ལྡན་ཡིད་མཐུན་བཤེས་ཀྱི་སྙན་དབང་དུ།
།གཏམ་བཟང་དཔྱིད་ཀྱི་རྒྱལ་མོའི་མགྲིན་གླུ་འདོན། །ཇི་སྙེད་བརྗོད་བྱ་མ་ལུས་མིང་
ཚིག་གིས། །ཀུན་ནས་བརྡར་བཏགས་མི་རུང་མི་སྲིད་ཅིང་། །དེ་ཕྱིར་དེ་ཡི་གཞི་མ་ཡི་
གེ་ཡི། །འབྲུ་ཚུགས་མཁས་པའི་སྲོལ་བཞིན་མ་འཁྱོལ་ཅིང་། སྔོན་རྗེས་བྱ་བྱེད་ལས་
སོགས་ཐུ་མིའི་གཞུང༌། །སྨྲ་དབང་དཱནྟི་ཞལ་ལུང་མགུལ་པའི་རྒྱན། །རང་བཞིན་
བརྗོད་སོགས་དོན་རྒྱན་སོ་ལྔ་དང་། །བྱ་དཀའི་རྒྱན་དང་ཚིག་གི་སྡེབ་སྦྱོར་ལ།
།མཁས་པར་མཛད་ན་ལུགས་གཉིས་འབེལ་བའི་གཏམ། །སྙན་འཇེབས་བརྗོད་ལ་
མི་ཞུམ་སྤོབས་པ་འཐོབ། །དེ་སྐད་སྨྲས་པའི་རྣམ་དཀར་དར་བོ་ཆེས། །དལ་འབྱོར་
ལུས་རྟེན་གྲུ་གཟིངས་ཁ་ལོ་སྒྱུར། །སྡུག་བསྔལ་ཅན་གྱི་འགྲོ་བ་ཀུན་འཁྱེར་ནས། །ཞི་
བའི་གླིང་དུ་ཆབས་ཅིག་བགྲོད་གྱུར་ཅིག།
ཅེས་པའང་མགོ་ལོག་འཇིགས་མེད་ངོར་ཏྲེ་ཧོར་གདོང་ཐོག་བསྟན་པའི་རྒྱལ་མཚན་གྱིས་དབུ་
མེད་འབྲི་དཔེ་ཚིགས་བཅད་དུ་སུག་བྲིས་བགྱིས་པ་དགེ། རབ་རྒྱལ་མེ་བྱ་ཟླ་ ༡ ཚེས་ ༢» ལའོ།།
37



འཇམ་དཔལ་ཡེ་ཤེས་སེམས་དཔའ་ལ་བསྟོད་ཅིང་གསོལ་བ་འདེབས་པ་རྡོ་རྗེའི་རྒྱུད་མངས་
ཞེས་བྱ་བ་བཞུགས།
ཀ་ནས་མངོན་སངས་རྒྱས་ཀྱང་སེམས་དཔའི་ཚུལ། ཁ་དོག་ཉི་མ་བྱེ་བའི་གཟི་འོད་
ཅན། །ག་ནའང་ཐོགས་མེད་སྤྲུལ་པས་ཞིང་ཀུན་ཁྱབ། །ང་ཡི་ལྷ་གཅིག་འཇམ་དཔལ་
ཁྱོད་ལ་འདུད། །ཅ་ཅོ་མི་མངའ་ཡན་ལག་དྲུག་ཅུའི་གསུང་། ཆ་ཤས་ཚིག་དོན་མ་
ལུས་གསལ་བ་ཡི། །ཇ་བཟང་བདུད་རྩིའི་ཆོས་སྦྱིན་ཀུན་ལ་འགྱེད། །ཉ་གང་ཟླ་བའི་
གདན་ཅན་ཁྱོད་ལ་འདུད། །ཏ་ཐཱ་ག་ཏའི་གོ་འཕང་མཆོག་བརྙེས་ཀྱང་། །ཐ་མལ་
ཚུལ་གྱིས་གང་འདུལ་སྐུར་བསྟན་ནས། །ད་ལྟ་སྙིགས་མའི་གདུལ་དཀའ་འདུལ་
མཛད་པ། །ན་ཐཱ་སྙིང་སྟོབས་ཆེན་པོ་ཁྱོད་ལ་འདུད། །པ་སངས་ལྟར་དྭངས་མཁྱེན་
བརྩེའི་ཕྲིན་ལས་ཀྱིས། །ཕ་རོལ་ལོག་པའི་ལམ་དུ་འཁྱམས་པ་ཡི། །བ་ལྟར་རྨོངས་
པའི་འགྲོ་བ་ལས་ངན་རྣམས། མ་ནོར་ལམ་དུ་དཀྲི་མཁས་ཁྱོད་ལ་འདུད། །ཙ་ཙུབ་
གཡེང་བ་མེད་པའི་དད་པ་ཡིས། །ཚ་གྲང་ཁྱད་བསད་སྒྲུབ་པའི་གང་ཟག་གིས། །ཛ་
ལནྡཱ་རར་ཆུ་སྐྱེས་ཞབས་བཀོད་ནས། །ཝ་སྐྱེས་བདུད་རིགས་ཞི་མཛད་ཁྱོད་ལ་
འདུད། །ཞྭ་གོས་ལོངས་སྤྱོད་མཁོ་རྒུ་ལྷུན་གྱིས་གྲུབ། །ཟ་འཐུང་ཅི་འདོད་ཡིད་ལ་
དྲན་པས་འདུ། །འ་འུར་ཆོས་སྒྲ་སྒྲོགས་པས་རྟག་པར་འགེངས། །ཡ་མཚན་སྤྲུལ་
པའི་ཞིང་བཞུགས་ཁྱོད་ལ་འདུད། །ར་གུར་མེ་འབར་དབུས་སུ་ཁྲོ་བོར་བཞེངས། ལ་
ལ་ལོག་པའི་བསམ་སྦྱོར་མ་རུངས་པ། །ཤ་ཟ་བགེགས་ཚོགས་སྙིང་རྗེས་བཏུལ་
མཛད་ནས། །ས་བཅུར་སྒྲུབ་པའི་དཔའ་བོ་ཁྱོད་ལ་འདུད། །ཧ་ལའི་གདོང་ཅན་རབ་
38



གཏམ་གཤིན་རྗེའི་གཟུགས། །ཨ་ལ་ལ་ཞེས་སྟོང་གསུམ་ཟས་སུ་གསོལ། །འཇིགས་
བྱེད་དྲག་པོའི་རྣམ་འཕྲུལ་བསམ་མི་ཁྱབ། །ཐུགས་རྗེ་མཐུ་སྟོབས་མཚུངས་མེད་
ཁྱོད་ལ་འདུད། །དེ་ལྟར་གུས་པས་བསྟོད་ཅིང་གསོལ་འདེབས་ན། ཚེ་རབས་ཀུན་ཏུ་
རིགས་ཀྱི་བདག་པོར་བཞུགས། །སྙིང་གི་མུན་བསལ་གང་ཐུགས་དབྱེར་མེད་སྒྲུབས།
།མགོན་པོ་ཁྱོད་དང་མཚུངས་པར་བྱིན་གྱིས་རློབས།།
ཞེས་འཇམ་དཔལ་གྱི་བསྟོད་པ་གསལ་བྱེད་མཁའ་མེས་བཅིངས་པ་འདིའང་འཇམ་དབྱངས་བླ་
མ་ཆོས་ཀྱི་བློ་གྲོས་ཀྱི་ཞབས་རྡུལ་སྤྱི་བོས་བརྟེན་པའི་སྐལ་བཟང་གི་མཐུས་ཆོས་ཀྱི་སྣང་བ་ཅུང་ཟད་
ཐོབ་པ། གདོང་དྷིསྐྱེ་སྲིད་ལྔ་པར་རློམས་པ་ངག་དབང་ཐེག་མཆོག་བསྟན་པའི་རྒྱལ་མཚན་གྱིས། རབ་
རྒྱལ་ས་ཁྱི། ཧོར་ཟླ་ ༤ ཚེས་ ༢༢ ལ་གསོལ་བ་བཏབ་པ་དགེ་ལེགས་འཕེལ།།



རང་གི་དྲན་ཚུལ་ཀ་རྩོམ།
ཀ་མ་ལ་ཡིས་ཕྱག་གཡོན་མཛེས་པའི་ལྷ། ཁ་བ་རི་པའི་མགོན་དུ་སྤྲུལ་སྐུར་
བཞེངས། ག་པར་སྡོད་ཀྱང་དེ་ཡི་བཀའ་བསྒྲུབ་ན། །ང་ཚོར་མི་འདོད་ཉེར་འཚེ་མི་
འབྱུང་ངེས། །ཅ་ཅོ་ཕྱོགས་རིས་དོན་མེད་གཏམ་སྒྲོག་དང་། ཆ་ལུགས་འདྲ་ཆགས་
ཚུལ་འཆོས་ལ་བརྟེན་ནས། །ཇ་ཆང་དོན་གཉེར་ཁོ་ནས་མི་བྲེལ་བར། །ཉ་གང་ཟླ་
འདྲའི་རང་རྒྱུད་དྲི་མེད་མཛེས། །ཏ་ཐཱ་ག་ཏའི་བསྟན་པ་རིན་ཆེན་ལས། །ཐ་དད་
མིན་ཕྱིར་གསར་རྙིང་གྲུབ་མཐའ་ཀུན། །ད་ལྟ་ཕྱི་མའི་ལམ་བཟང་དུ་ཤེས་ནས། །ན་
ཚ་སྙིང་ལ་སྐྱེད་པའི་ཆགས་སྡང་སྤང་། །པ་སངས་ལྟར་གསལ་ལྷག་བསམ་བཟང་
པོ་ཡིས། །ཕ་གཅིག་ྋགོང་ས་ཆེན་པོའི་དབུ་ཁྲིད་འོག །བ་ལྟར་རྨོངས་པའི་རྒྱ་
དམར་བཙན་འོག་ལས། མ་ལུས་བོད་རིགས་རང་དབང་ཐོབ་ཐབས་བརྩོན། །ཙཱ་རི་
གནས་མཇལ་ལས་ལྷག་གལ་ཆེའི་ལས། །ཚ་གྲང་བཟོད་ནས་རྒྱ་ཆེ་བོད་ཡུལ་གྱི།
།ཛ་དྲག་གནས་ཚུལ་ཞི་སླད་ཆིག་སྒྲིལ་འགྲོས། །ཝ་ཁའི་ཆུ་བཞིན་ལྡོག་མེད་དྲག་
ཏུ་བསྐྱོད། །ཞ་འཐེང་སྤྲང་པོ་སོགས་ཀྱི་ཆས་བརྫུས་ནས། །ཟ་འདོད་གཞན་
འཇོམས་སེམས་འཆང་མི་ངན་གྱིས། །འ་འུར་སྒྲོགས་པའི་དཀྲུག་གཏམ་ཆ་མེད་
ལ། །ཡ་མཚན་བློ་གཏད་མི་བྱེད་རང་ཉིད་བསྲུང་། །ར་བ་གངས་རིས་བསྐོར་བའི་
ཡུལ་མི་ཚོ། །ལ་ལུང་དུ་མར་གནས་སྐབས་ཁ་འཐོར་ཡང་། །ཤ་ཞེན་མཐུན་སྒྲིལ་རྭ་
བས་ཡོངས་བསྲུང་ན། །ས་སྟེང་བྱས་རྗེས་འཇོག་པའི་དཔའ་བོར་འགྱུར། །ཧ་ཅང་
བདེན་པའི་ནུས་མཐུས་གཞིས་བྱེས་ཀུན། །ཨ་མའི་ཡུལ་དུ་དགྱེས་ཞལ་འཛོམས་
40



ཡོང་སྙམ། །དེ་སྐད་བསམ་ཚུལ་ཚིགས་བཅད་ཀ་འཕྲེང་ལ། །སྦྱར་བ་འདི་ཡང་དོན་
དང་ལྡན་གྱུར་ཅིག།
ཅེས་རང་གི་དྲན་ཚུལ་གསལ་བྱེད་སུམ་ཅུའི་ཚིག་འཕྲེང་ལ་སྦྱར་ཏེ་སྤེལ་བ་འདིའང་། རང་དབང་
གསར་ཁང་གི་ལས་བྱེད་གྲས་ཏྲེ་ཧོར་གདོང་ཐོག་སྤྲུལ་མིང་བསྟན་པའི་རྒྱལ་མཚན་གྱིས་བྲིས་ཏེ་ཕུལ་
བའོ། །ནོངས་པ་མཆིས་ན་མཁས་པ་རྣམས་ལ་བཟོད་གསོལ་ཞུ། སྤྱི་ལོ་ ༡༩༠༣ ལོར་རྡོ་རྗེ་གླིང་དུ་བྲིས་
ཏེ་རང་དབང་གསར་ཤོག་ཐོག་བཀོད།
41



བསླབ་བྱ་ཀ་བཤད་དུ་སྤེལ་བ།
ཀ་ཁ་ནས་བརྩམས་བསླབ་བྱར་འབད། ཁ་བ་ཅན་ནམ་ས་ཆ་གཞན། །ག་པར་གནས་
ཀྱང་ཡང་དག་ལས། །ང་རྒྱལ་སྤངས་ལ་རྟག་པར་བྱ། །ཅ་ག་མང་བསགས་ཕན་པ་
བྲལ། །ཆ་ལག་ཚང་ཙམ་ལ་གནས་དང་། ཇ་ཆང་བཟའ་བཅའ་མཐར་མ་ཟག །ཉ་གང་
ཟླ་ལྟར་བསམ་དཀར་བྱ། །ཏ་ཐཱ་ག་ཏར་དད་པ་བརྟན། །ཐ་མལ་པ་ལས་བསླབ་བྱ་
སྤང༌། །ད་ལྟ་ལས་ལྷག་ཕན་ཆད་བསམ། །ན་རཀ་གནས་ངན་རྣམས་དྲན་བྱ། །པ་ན་
བསགས་ན་མནལ་དང་བྲལ། །ཕ་མར་བརྙས་ན་རང་རང་བརླག །བ་ལྟར་ཉལ་ན་
དམན་པར་ཆགས། །མ་རབས་ལས་རྣམས་སྤང་བར་བྱ། །ཙ་ན་ཀས་བྱས་གདམས་
པར་བལྟ། །ཚ་གྲང་ཁྱད་བསད་དམངས་ཕལ་བསྐྱང་། །ཛ་ལང་སྤངས་ལ་བསམ་དང་
ལས། །ཝ་ཞྭ་གྲ་བཟང་ལྟར་འཇམ་བྱ། །ཞ་དང་རྐང་ལག་ཆག་པ་དང་། །ཟ་མ་མཚན་
བྲལ་ཉམ་ང་རྣམས། །འ་ཅག་རྣམས་ལ་མར་བྱས་པས། །ཡ་ང་གནས་ལས་བསྒྲལ་
བར་བྱ། །ར་མདའ་མཛད་རན་རྒྱལ་ཁབ་རྣམས། །ལ་རྒྱབ་གངས་ཅན་རྒྱལ་ཁབ་ན།
།ཤ་ཟ་རྒྱ་དམར་བཙན་དབང་ཅན། །ས་མཚམས་བརྒལ་ནས་གཙང་འཕྱག་བྱ། ཧ་
ཅང་དྲན་བརྟན་གངས་ཅན་པ། །ཨ་ཧ་མཐའ་མར་དགྲ་ལས་རྒྱལ། །ཀ་བཤད་
དབྱངས་བྲལ་བྱ་དཀའ་རྒྱན། །བསྟན་རྒྱན་དྲན་དབང་ལས་བབས་ལགས། །ཧ་ལས་
བཟང་སྙན་མ་ལྡན་ཡང་། །ཨ་མཚར་ཁ་དང་ལག་པ་ཐལ། །རྣམ་དཀར་གང་བྱས་མ་
རྒན་རྣམས། །གནས་ངན་ལས་ཐར་འཚང་རྒྱ་སླད། །རྗོད་བྱེད་གསལ་བྱེད་དབྱངས་
བྲོལ་བྱ་དཀའི་ངག །བརྗོད་བྱ་ལྷ་ཆོས་མི་ཆོས་མདོར་བསྡུས་གཏམ། །༧གོང་ས་ཆེན་
42



པོའི་བཀའ་འབངས་ཐ་ཤལ་བ། །ཏྲེ་ཧོར་གདོང་ཐོག་བསྟན་པའི་རྒྱལ་མཚན་གྱིས།
།རབ་རྒྱལ་ཞི་བ་སྨིན་ཟླའི་ཚེས་གཅིག་ལ། །གྲོང་ཁྱེར་ཆེན་པོ་དིལླི་གསར་པར་བྲིས།
།བོད་མིའི་རང་དབང་གསར་ཤོག་ཐོག་ཏུ་སྤེལ། །འཁྲུལ་ན་བཟོད་གསོལ་དག་ན་
དགྱེས་པར་མཛོད། བཀྲ་ཤིས།།



བོད་ལྗོངས་དྲན་གླུའི་ཀ་བཤད།
ཀ་ནས་ཆོས་སྲིད་ཟུང་གི་དཔལ་གྱིས་ཕྱུག ཁ་བས་བཀླུབས་པའི་ས་འཛིན་རྭ་བས་
བསྐོར། །གུ་ནས་བལྟས་ཀྱང་ལྗོངས་བཀོད་ཁྱད་པར་འཕགས། ང་ཡི་ཕ་ཡུལ་བོད་
ལྗོངས་རྟག་ཏུ་དྲན། །ཅ་ག་ནོར་སྣ་དུ་མ་གཡང་དུ་ཁུག །ཆ་ལུགས་ཆོས་གོས་
གསུམ་འཆང་ཚོགས་ཀྱིས་གང༌། ཇོ་རྩམ་རོ་བཅུད་ལྡན་པའི་བཟའ་བཏུང་འཛོམས།
།ཉ་གང་ཟླ་འདྲའི་བོད་ལྗོངས་རྟག་ཏུ་དྲན། །ཏ་ཐཱ་ག་ཏའི་བསྟན་པ་གཅིག་གིས་ཁྱབ།
།ཐ་དད་ཆོས་ལུགས་ཡི་གེའི་རྩོད་པ་མེད། །ད་ལྟ་ཕྱི་མའི་དོན་སྒྲུབ་མཐུན་རྐྱེན་ཚང་།
།ན་མོ་ཕྱག་འོས་བོད་ལྗོངས་རྟག་ཏུ་དྲན། །པ་ཏྲའི་མདུད་འདྲའི་འཐག་ལྷས་ལག་
རྩལ་དར། །ཕ་མ་བུ་ཕྲུག་མཛའ་བརྩེ་དམ་ཚིག་ཟབ། །བ་ལང་རྫི་བོ་ཡིས་ཀྱང་མ་ནི་
བགྲང་། །མ་ལུས་ཆོས་སྤྱོད་བོད་ལྗོངས་རྟག་ཏུ་དྲན། །ཙཱ་རི་ལ་སོགས་སྒྲུབ་གནས་
བྱིན་ཅན་མང་། །ཚ་བ་མེད་ཅིང་ཆུ་དང་རླུང་ནི་གཙང་། །ཛ་ལང་བསམ་སྤྱོད་ངང་གིས་
ཞི་བར་བྱེད། །ཝ་ལེར་རིག་དྭངས་བོད་ལྗོངས་རྟག་ཏུ་དྲན། །ཞ་ལོང་གིས་ཀྱང་ལྟོ་
གོས་རྩོལ་མེད་རྙེད། ཟ་མ་སློང་ལ་སྦྱིན་པ་གཏོང་སྲོལ་ལྡན། །འ་རེ་འུར་རེས་མི་ཚེ་
ཆུད་མི་འཛའ། ཡ་རབས་ལུགས་འཛིན་བོད་ལྗོངས་རྟག་ཏུ་དྲན། །ར་མ་ལུགས་
སོགས་རྒྱུ་བཟང་སྐུ་བརྙན་མང༌། །ལ་ལུང་ཀུན་ཏུ་དགོན་སྡེ་རི་ཁྲོད་ཆགས། །ཤ་ཟ་ལྷ་
སྲིན་སྡེ་བརྒྱད་དམ་ལ་གནས། །ས་གཏེར་གྱིས་ཕྱུག་བོད་ལྗོངས་རྟག་ཏུ་དྲན། །ཧ་
ལས་སྣོད་བཅུད་ཡོན་ཏན་བརྗོད་མི་ལང་། །ཨ་ཧ་འདི་འདྲའི་ཡུལ་དུ་སྐྱེས་པ་བདག་
།ལེགས་པར་བསམས་ན་བསོད་ནམས་ཆེ་བ་འདུག །བྱེས་ཡུན་རིང་བཞིན་བོད་
44



ལྗོངས་རྟག་ཏུ་དྲན། །ཆོས་སྲིད་གཉིས་ལྡན་གངས་ལྗོངས་རྒྱལ་ཁབ་ཆེ། །རྒྱལ་ཁབ་
གཞན་ལ་སྤྲོད་ཐབས་རྩ་ནས་མེད། །རྩ་བའི་དམིགས་ཡུལ་བོད་ལྗོངས་རང་བཙན་
ལ། །རང་རིགས་ཡོངས་ཀྱིས་ཐབས་བརྩོན་ལྷོད་མེད་གྱིས། །སྐྱེས་པའི་ཡུལ་ལ་ཞེན་
པའི་གློག་ཤུགས་ཀྱིས། །ལག་སོར་འཕྲུལ་འཁོར་དལ་དུ་མ་བཅུག་ནས། །གང་དྲན་
ཀ་བཤད་དཀར་འཇམ་གཞི་ལ་བབས། །བྱེད་པོའི་མིང་ནི་བསྟན་པའི་རྒྱལ་མཚན་ནོ།
།བཅུ་ཕྲག་ཤེས་བྱའི་ཡུལ་ལ་བློ་རིག་བཀྲ། །འཕྲལ་ཡུན་ཤིས་པ་སྒྲུབ་བྱེད་དམ་ཆོས་
འཛིན། །ལུས་སེམས་བདེ་དགའི་དཔལ་གྱིས་ཉེ་བར་འཚོ། །ལེགས་ཚོགས་འབུམ་
གྱི་སྒོ་འཕར་འབྱེད་པར་སྨོན། །སྤྱི་ལོ་ ༡༩༧༠ ཟླ་ ༢ ཚེས་ ༤ ལ་ཕུལ།
ལྕགས་ཁྱི་ལོ་གསར་ཚེས་ ༡ གི་བོད་མིའི་རང་དབང་གསར་ཤོག་ཐོག་བཀོད།
45



ལུགས་གཉིས་ཀ་རྩོམ།
ཀ་ཁ་འབྲི་ཀློག་ཚུལ་བཞིན་མ་བསླབས་ཤིང་། ཁ་སྐད་སྒྲ་འདྲ་ཡིན་སྦྱོར་མི་འདྲ་
རྣམས། །ག་ལེར་མི་དཔྱད་གང་དྲན་འབྲི་བར་བྱེད། །ང་རྒྱལ་ཁོ་ནས་སྨྱུག་འཛིན་
ཡིག་རྨོངས་ཡིན། །ཀ་བ་བུམ་པ་ཞེས་སོགས་མིང་བརྡ་རྣམས། ཁ་ཚབ་ཡི་གེའི་
ལམ་ནས་གོ་བའི་ཐབས། །ག་སོགས་རྗེས་འཇུག་བཅུ་ཡི་སྦྱོར་ཚུལ་ཤེས། །ང་རོ་
ཀློག་དག་ཡི་གེ་མཁན་པོ་ཡིན། །ཅ་ལག་མཛེས་ཆས་དགོས་རྒྱུ་མང་བ་དང༌། །ཆ་
ལུགས་གོས་རྒྱན་མཆོར་པོ་དགའ་འདེམས་བྱེད། །ཇ་ནི་ངོས་དང་ཆང་ནི་ལྐོག་ཏུ་
འཐུང་། །ཉ་པ་ཆོས་གོས་གྱོན་འདྲའི་བཙུན་གཟུགས་ཡིན། །ཅ་ག་འདོད་ཡོན་ནོར་ལ་
ཞེན་པ་ལྡོག །ཆ་ལུགས་ཆོས་གོས་ཕྱག་དར་ཁྲོད་པ་གྱོན། །ཇ་རྩམ་མཐའ་གཉིས་མ་
ལྷུང་བསོད་སྙོམས་བསྟེན། །ཉ་གང་ཟླ་བཞིན་རྣམ་དག་བཙུན་པ་ཡིན། །ཏ་ཐཱ་ག་ཏའི་
དགོངས་པ་རྩ་བཞིན་དོར། །ཐ་དད་གྲུབ་མཐའི་ཆགས་སྡང་ཆོས་སུ་སྨྲ། །ད་ཡོད་
སང་མེད་མི་རྟག་ཚུལ་མི་དྲན། །ན་བགྲེས་བསླབ་པ་རྒན་ཡང་ཆོས་མེད་ཡིན། །ཏ་
ཐཱ་ག་ཏའི་བསྟན་དང་མཇལ་དུས་འདིར། །ཐ་ཆད་འཇིག་རྟེན་བྱ་བས་མི་གཡེང་
བར། །ད་ལྟ་དམ་པའི་ཆོས་ལ་བརྩོན་པ་དེ། །ན་འཆི་བྱུང་ཚེ་མི་འགྱོད་ཆོས་པ་ཡིན།
།པ་སངས་ལྟར་གསལ་བློ་གྲོས་སྩོལ་བའི་མགོན། །ཕ་མཆོག་བཤེས་ལས་མདོ་
རྒྱུད་མ་བསླབས་ན། །བ་ལང་གཅིན་འགྲོས་སྙན་ངག་སོགས་ཤེས་ཀྱང་། །མ་རྟོགས་
ལོག་རྟོག་སྐྱོན་མང་བློ་ཆུང་ཡིན། །པ་ཏྲའི་མདུད་ལྟར་དཀྲོལ་དཀའི་ཟབ་དོན་ཅན།
།ཕ་རོལ་ཕྱིན་དང་རྒྱུད་སྡེའི་གཞུང་ལུགས་རྣམས། བ་གམ་རྩེ་ནས་དམའ་བའི་
46



ལྗོངས་བཞིན་ད། །མ་འདྲེས་གཟིགས་དེ་མཁས་པ་ཆེན་པོ་ཡིན། །ཙཱ་རི་གནས་
སོགས་ལ་ལུང་མང་པོར་འགྲིམ། །ཚ་གྲང་ཁྱད་བསད་རི་ཁྲོད་བསྡད་ན་ཡང༌། །ཛ་
ལང་ཉོན་མོངས་གཉེན་པོར་མ་སོང་ན། །ཝ་སྐྱེས་རི་ལ་གནས་པའི་རྣམ་ཐར་ཡིན།
།ཙ་ཀོ་ར་སོགས་ཡིད་འོང་འདབ་ཆགས་རྒྱུ། །ཚ་ཚ་འུར་འུར་འདུ་འཛིས་དབེན་
གནས་སུ། །ཛ་ལང་འཇིག་རྟེན་ཆོས་བརྒྱད་རྒྱང་བསྒྱུར་ནས། །ཝ་ལེར་ལྟ་བ་སྐྱོང་དེ་
སྒོམ་ཆེན་ཡིན།། ཞ་བོ་བཞིན་དུ་མལ་སར་ལུས་པོར་གློད། །ཟ་མ་རྣམ་གྲངས་མང་
པོ་དུས་གཅིག་ཟ། །འ་འུར་བྲེ་མོའི་གཏམ་གྱིས་ཉི་མ་འཕུལ། །ཡ་མེད་བཀའ་
འབེབས་རྗེ་དཔོན་ངན་པ་ཡིན། །ཞ་ལོང་དབུལ་ཕོངས་རྣམས་ལ་ལྷག་པར་བརྩེ། །ཟ་
འོག་གོས་བེར་གྱོན་པའི་ཆེ་ཉམས་སྤོང་། །འ་འུར་གཏམ་རྗེས་མི་འབྲང་བློ་སྒམ་པ།
ཡ་རབས་གོང་མའི་ལུགས་སྐྱོང་རྗེ་བོ་ཡིན། །ར་གན་གསེར་བྱུག་ཇི་བཞིན་ཕྱི་ཚུལ་
བཅོས། །ལ་ལུང་ཀུན་ཏུ་རང་དོན་བསྒྲུབ་ཕྱིར་རྒྱུག །ཤ་ཆང་ཟས་ནོར་ངོ་བསྲུང་གྱ་གྱུ་
སྨྲ། །ས་ཉལ་གསང་བའི་དགྲ་བོ་ཟོག་པོ་ཡིན། །ར་འཕྲོད་དྲང་པོར་བརྗོད་པ་ངོས་
ལེན་བྱེད། །ལ་ཤན་འབྱེད་ལ་ཕྱོགས་ལྷུང་མེད་པ་དང༌། ཤ་ཚ་བརྩེ་གདུང་ཉེ་རིང་
སྙོམས་པ་ནི། །ས་སྟེང་མཛེས་རྒྱན་གཟུ་བོ་དམ་པ་ཡིན། །ཧ་ཧ་གད་མོ་དགོད་པའི་
དགའ་སྐྱིད་དང༌། །ཨ་ཁ་མིག་ཆུ་ཤོར་བའི་སྡུག་བསྔལ་གཉིས། །རེས་མོས་སྤྱོད་
པའི་ངང་དུ་མི་ཚེ་ཟད། །སོ་སོ་སྐྱེ་བོ་རྣམས་ཀྱི་གནས་སྟངས་ཡིན། །ཧ་ལ་དང་
མཚུངས་ཉོན་མོངས་དགྲ་ཚོགས་བཏུལ། ཨ་འཐས་རེ་དོགས་རྒྱ་ལས་ཡོངས་
གྲོལ་ནས། །གང་བྱུང་རུང་བའི་བདེ་ཉམས་ཁོང་ནས་ཤར། །འཕགས་པའི་གང་ཟག་
རྣམས་ཀྱི་གནས་སྟངས་ཡིན། །



ཅེས་པའང་ཝ་ར་ན་སི་བོད་ཀྱི་ཆེས་མཐོའི་སློབ་གཉེར་ཁང་གི་རྩོམ་སྒྲིག་ཚོགས་ཆུང་གིས་དུས་
དེབ་ཏུ་འགོད་རྒྱུའི་རྩོམ་བྲིས་གང་རུང་ཞིག་འབུལ་དགོས་གསུང་ཁྱབ་ཕྱག་བྲིས་སྩལ་འབྱོར་ལྟར། ཏྲེ་
ཧོར་གདོང་ཐོག་བསྟན་པའི་རྒྱལ་མཚན་གྱིས་རབ་རྒྱལ་ཆུ་གླང་ཁྲུམས་ཟླའི་དཀར་ཕྱོགས་མཁའ་འགྲོ་
འདུ་བའི་དུས་ཚེས་དགེ་བར་བྲིས་པ་དགེ་ལེགས་འཕེལ།།
48



ལུགས་གཉིས་ཀ་རྩོམ། ཀ
ཀ་མད་སུམ་ཅུ་ནས་བརྩམས་འབྲི་ཀློག་བསླབ། ཁ་སྐད་ཆོས་སྐད་མ་འདྲེས་སོ་སོར་
འབྱེད། ག་པར་བསྡད་ཀྱང་རང་གི་རིག་གཞུང་དེ། ང་ཡི་ཁྱད་ནོར་ཡིན་བསམ་ལྷད་
མེད་བསྐྱང་། ཅ་ལག་མང་པོ་མི་དགོས་ཆོག་ཤེས་དང་། ཆ་ལུགས་བྱ་སྤྱོད་མི་དང་
བསྟན་ལ་མཁས། ཇ་རྩམ་མཐའ་གཉིས་སྤངས་པའི་ཟས་ཀྱིས་འཚོ། ཉ་ཤ་བྱ་ཤ་ལ་
སོགས་དམར་ཟས་སྤང་། ཏ་ལའི་ལོ་མར་བྲིས་པའི་གསུང་རབ་རྣམས། ཐ་སྙད་བརྡ་
ཆད་བོད་ཀྱི་སྐད་དུ་འགྱུར། ད་ལྟ་ཕྱི་མའི་བདེ་ལེགས་ཐོབ་ཕྱིར་དུ། ན་སོ་གཞོན་དུས་
མ་ཡེངས་སློབ་ལ་བརྩོན། པ་ལོ་བཅད་དེ་ངུར་སྨྲིག་འཛིན་རྣམས་ཀྱིས། ཕ་མའི་དྲིན་
ལན་དམ་པའི་ཆོས་ཀྱིས་འཇལ། བ་མོ་བཞིན་དུ་འཇིག་སླའི་སྒྱུ་ལུས་ལ། མ་ཆགས་
སྙིང་པོ་ལོན་ལ་རྟག་ཏུ་འབུང་། ཙཱ་རི་ཙ་འདྲའི་དབེན་གནས་ངེས་མེད་དུ། ཚ་གྲང་
ཁྱད་བསད་སྒྲུབ་ལ་བརྩོན་ནུས་ན། ཛ་ཡའི་གསུང་གསང་གསལ་སྟོང་གཉིས་མེད་
དོན། ཝ་ལེར་ཡིད་ལ་འཆར་བར་ཐེ་ཚོམ་མེད། ཞ་ཐུལ་རྫིག་པོ་གྱོན་ནས་ཁྲི་མཐོར་
སྡོད། ཟ་མ་སྣེ་གྲངས་མང་པོ་དུས་གཅིག་ཟ། འ་རེ་འུར་རེ་འདུ་འཛིས་གཡེང་བ་
རྣམས། ཡ་མ་རཱ་ཛས་བསུ་དུས་སྐད་ངན་ཤོར། ར་བ་གང. ་རིས་བསྐོར་བའི་ཕ་
ཡུལ་ནས། ལ་ལུང་བརྒལ་ཏེ་མི་ཡུལ་ས་མཐར་སླེབས། ཤ་མདོག མེ་གཅིག་མི་དང་
འགྲོགས་དགོས་ཀྱང་། ས་བོན་བཟང་པོ་རིགས་རྒྱུད་གཙང་མ་བསྐྲུན། ཧ་ཅང་བདེན་
པའི་རང་ཡུལ་རང་བཙན་དེ། ཨ་མའི་གཅེས་ཕྲུག་རྣམས་ཀྱིས་ལེན་ལ་འབད། དེ་
ལྟར་རང་གིས་མི་ཤེས་མི་འཇོན་ཡང་། ཤ་ཞེན་དབང་གིས་ཁ་བཙུམ་མ་ཐུབ་བོ།
49



ལུགས་གཉིས་ཀ་རྩོམ་དཔྱིད་ཀྱི་ཕོ་ཉའི་གླུ། གདོང་ཐོག་བསྟན་རྒྱན་མགྲིན་ནས་
འགོགས་མེད་ཐལ། རང་རིགས་སྤུན་ཟླའི་རྣ་བའི་དགའ་སྟོན་དུ། གྱུར་ནས་བཀྲ་ཤིས་
བདེ་ལེགས་ཕུན་ཚོགས་ཤོག
འཕགས་ཡུལ་རཱ་ཛ་པུར་གྱི་རི་སུལ། དཔལ་ས་སྐྱའི་མཐོ་རིམ་སློབ་གྲྭ་ཆེན་མོ་ནས། རབ་གནས་
དག་བྱེད་གཡང་དཀར་ལོའི་ཧོར་ཟླ་ ༡༠ ཚེས་ ༡༢ ལ།
50



ཟབ་མོའི་ལམ་གྱི་གོ་མྱོང་།
ན་མོ་གུ་རུ། །ཇི་སྙེད་འཁོར་བའི་སྣང་ཚུལ་ཟློས་གར་འདི། །ཆོས་རྣམས་རང་བཞིན་
སྟོང་པ་ཡིན་ཕྱིར་འཐད། །གང་སྣང་དཔྱད་པས་མི་བཟོད་སྟོང་ཉིད་འདི། །གཉིས་སྣང་
སྒྱུ་མའི་འཕྲུལ་འཁོར་ཆེ་ཕྱིར་འཐད། ༡ །སྣང་བ་ལས་གཞན་སྟོང་པ་འཚོལ་བ་དང༌།
།སྟོང་པ་ལས་གཞན་སྣང་བ་འཚོལ་བ་ནི། །ཆུ་དང་རླན་གཤེར་འབྱེད་པའི་ངལ་རྩོལ་
འདྲ། །དེ་ཕྱིར་སྣང་སྟོང་ཡེ་ནས་འདུ་འབྲལ་མེད། ༢ །སྣང་བའི་ཆོས་ཀུན་སྟོང་པ་ཡིན་
ཕྱིར་ཞི། །སྟོང་པའི་རང་མདངས་སྣང་བར་ཤར་བས་སྲིད། །མཐའ་གཉིས་སྤངས་པའི་
དབུ་མའི་ལམ་བསྒོམས་འབྲས། །སྐུ་གཉིས་ཟུང་འཇུག་སྨིན་པ་ཨེ་མ་ཧོ། ༉ །དེ་ལྟའི་
ཡིན་ལུགས་ཤེས་པ་ལྟ་བ་དང༌། །དེ་ཉིད་དྲན་པས་སྐྱོང་བ་སྒོམ་པ་དང་། །དེ་ཡིས་
རྒྱས་བཏབ་བྱ་གཞག་སྤྱོད་པ་སྟེ། །ལྟ་སྒོམ་སྤྱོད་གསུམ་རིག་ཐོག་གཅིག་ཏུ་དྲིལ། ༤
།དུས་གསུམ་རྒྱལ་རྣམས་གཤེགས་པའི་ལམ་ཆེན་འདི། །འབྲི་ཀློག་བསླབ་པའི་ཚུལ་
གྱིས་རྟོགས་དུས་མེད། འོན་ཀྱང་རྩ་བའི་བླ་མར་མོས་གུས་ཀྱིས། །ཚོགས་བསགས་
སྒྲིབ་པ་སྦྱངས་པས་རྟོགས་པར་འགྱུར། ” །དེ་ཚུལ་བསྡུས་ཏེ་བརྗོད་ན་ཐོག་མ་ཉིད།
ངེས་འབྱུང་བྱང་སེམས་དད་པས་རྒྱུད་བསྐུལ་ཏེ། །བླ་མ་སྐྱབས་ཀུན་འདུས་པར་སྤྱི་
བོར་བསྒོམ། །འཁོར་གསུམ་ཡོངས་དག་ཡན་ལག་བདུན་པ་འབུལ། ༄༅ །གསོལ་
བཏབ་དབང་བླངས་གསང་གསུམ་སྒོ་གསུམ་བསྲེ། །དབྱིངས་རིག་མི་ཕྱེད་བླ་མའི་
རང་ཞལ་མཇལ། །རྗེས་ཐོབ་ཆོས་ཀུན་བླ་མའི་རོལ་པར་ཤེས། །སྤྱོད་ལམ་ཐམས་
ཅད་སྒྱུ་མ་ལྟ་བུར་སྤྱད། ༧ །ཚུལ་འདི་འབྲས་བུ་ལམ་བྱེད་ཐེག་མཆོག་གི །ཉམས་
51



ལེན་སྙིང་པོ་བླ་མའི་རྣལ་འབྱོར་ཞེས། །རིག་འཛིན་གྲུབ་ཐོབ་ཡོངས་ཀྱིས་ལན་
བརྒྱར་བསྔགས། །ཐར་པ་མྱུར་དུ་འདོད་ན་འདི་ལ་འབུངས། ༤ །མདོ་རྒྱུད་སྤྲིན་བཅུད་
ཟབ་དོན་སྦྲང་ཆར་འདིས། །སྐལ་ལྡན་ཡིད་ཀྱི་ཏི་ལ་ཀ་བརླན་ན། །བདེ་ཆེན་ཡེ་ཤེས་
མ་རྨོས་ལོ་ཏོག་འབྲས། །དེ་ལས་འཁྲུངས་ཀྱི་གཞན་དུ་འཚོལ་བ་འཁྲུལ། ཚེ
།གསར་རྙིང་གྲུབ་མཐའི་རྟོག་གེ་མཁས་པ་རྣམས། །དབུ་ཚད་མདོ་དང་བདེ་གསང་
རྒྱུད་ཀྱི་གཞུང་། །བཤད་རྩོམ་རྩོད་པའི་ངག་གིས་བཀྲལ་བའི་ཚེ། །དགག་གཞག་
སྤོང་གསུམ་བཞད་སྒྲ་ཆེ་མོད་ཀྱི། ༡༠ །ནང་དུ་ཡང་དག་འཇོག་ལ་གཞོལ་བ་ན།
།བསྒོམ་པའི་ལམ་གཅིག་ཐོབ་པའི་འབྲས་བུ་གཅིག །དེ་སླད་ཕྱོགས་ཞེན་བསྟོད་
སྨད་བབ་ཅོལ་ཟད། །སྟོན་དང་བསྟན་པ་གཅིག་ལ་ཅིས་མི་གུས། ༡༡ །འདི་ནི་བླ་མའི་
གསུང་གསང་མ་ད་ནའི། །ཐིག་པ་ཅུང་ཟད་མྱངས་པའི་མྱོས་གཏམ་སྟེ། །གཞན་དུ་
རྨོངས་ཧྲུལ་ཁྭ་ཏའི་མགྲིན་པ་ནས། །ཟབ་དོན་དབྱངས་སྙན་འབྱུང་བ་ཅི་ལ་སྲིད། ༡༢།
ངག་འདིར་ལེགས་པར་བཤད་པའི་ཆ་མཆིས་ན། །དེ་ཉིད་དཔལ་ལྡན་བླ་མར་མཉེས་
མཆོད་འབུལ། །དགེ་བས་མ་རྣམས་ཟབ་ལམ་ལ་ཞུགས་ནས། །ཟུང་འཇུག་བདེ་
ཆེན་དཔལ་ལ་སྤྱོད་པར་ཤོག ༡༣།
ཅེས་འདི་རྡོ་རྗེའི་ཚིག་བདུན་གྱི་བསྙེན་རྒྱ་སྐབས་བླ་མའི་དྲིན་གྱིས་ཟབ་མོའི་ལམ་ལ་གོ་ཡུལ་གྱི་
མྱོང་བ་ཅུང་ཟད་སྐྱེས་པ་བཞིན་ཤར་མར་སུག་བྲིས་བགྱིད་པ་པོ་ནི་བོད་ཤར་ཕྱོགས་པ་བླུན་འཆལ་ཐེག་
མཆོག་བསྟན་པའི་རྒྱལ་མཚན་ནོ། །རབ་རྒྱལ་མེ་འབྲུག་ཟླ་ ༡ ཚེས་ ༡༧ ལའོ། །དགེའོ།
iI



རང་བྱུང་རིག་པའི་གཏམ།
རང་བྱུང་སེམས་ཀྱི་རྡོ་རྗེར་ཕྱག་འཚལ་ནས། །གྲངས་མེད་ཚིག་གིས་མི་མཚོན་
གྲངས་མེད་ཆོས། །ཉུང་ངུའི་ངག་གིས་བརྗོད་པ་ཉུང་ངུའི་སྡོམ། །བློ་གྲོས་ཆུ་གཏེར་
བསྲུབས་པའི་སྙིང་པོ་སྤྲོ། ཁམས་དབང་མོས་པ་ཐ་དད་གདུལ་བྱ་དང་། །འཚམས་
པར་གསུངས་པའི་ཐེག་པ་སྣ་ཚོགས་ཆོས། །དྲང་བའི་དོན་དང་ཤེས་རབ་ཕ་རོལ་
ཕྱིན། །ངེས་པའི་དོན་ཉིད་བསམ་མི་ཁྱབ་པ་ཡིན། །རྟོག་གེའི་རིགས་པས་དྲང་དོན་
གསུང་གཞལ་ཚེ། །འགལ་དང་མ་འབྲེལ་མ་ངེས་མཐོང་གྱུར་ན། །དགོང་གཞི་
དགོངས་པ་དངོས་ལ་གནོད་བྱེད་གསུམ། །སྦྱར་ཏེ་གོ་བ་ལེན་ལ་མཁས་པར་བྱ།
།ངེས་དོན་རྒྱལ་བ་ཉག་གཅིག་སྤྱོད་ཡུལ་བ། བྱིས་བློ་ཁབ་མིག་དེ་ཡི་སྣོད་མི་རུང༌།
།དེ་ཕྱིར་གང་ཞིག་ཀུན་རྫོབ་རིགས་པས་དཔྱད། །དེས་ནི་བསམ་མི་ཁྱབ་པའི་གནས་
ལ་རྒོལ། །མི་མཐུན་རྐྱེན་སྣང་ལོག་པའི་ཀུན་རྫོབ་དང༌། །སྤྱི་མཐུན་ལས་སྣང་ཡང་
དག་ཀུན་རྫོབ་འདོད། །རིགས་པས་བདེན་འཛིན་ཁེག་པ་བཏགས་པ་བ། །མཐར་
འཛིན་ཀུན་ཞིག་དོན་དམ་བདེན་པ་དངོས། །གྲུབ་མཐའ་ཐམས་ཅད་ཀུན་བཏགས་
དང་། །ལྷན་སྐྱེས་སྣང་བ་གཞན་དབང་ཡིན། །གནས་ལུགས་མ་བཅོས་ཡོངས་གྲུབ་
སྟེ། །ཆོས་ཀུན་མཚན་ཉིད་གསུམ་དུ་འདུས། །རང་བྱུང་རིག་པའི་ངོ་བོར་ཆོས་ཀུན་
རྫོགས། ཀ་དག་མཉམ་པ་ཉིད་ཀྱི་ཀློང་ཆེན་པོ། །ཐབས་དང་ཤེས་རབ་མི་འབྲལ་ཕྱག་
རྒྱ་ཡིས། །སྣང་སྲིད་ཀུན་ལ་རྒྱས་ཐེབས་ཆེན་པོ་མཆོག །འཁོར་འདས་ཆོས་ལ་སྤང་
བླང་བྱར་མེད་པས། །གཞི་ལམ་འབྲས་གསུམ་ངོ་བོ་དབྱེར་མེད་གཅིག །མཐའ་



གཉིས་སྤངས་པ་དབུ་མ་ཆེན་པོ་སྟེ། །ཐ་སྙད་མི་འདྲ་ཙམ་ལས་དོན་གཅིག་ངེས།
།མཆོག་གསུམ་སྐྱབས་སུ་ཡོངས་བཟུང་ནས། །གཞན་གནོད་གཞིར་བཅས་སྤོང་བ་
དང༌། །དེ་སྟེང་གཞན་ཕན་གཞིར་བཅས་སྒྲུབ། །ཆོས་ཀུན་བསྐྱེད་རྫོགས་ལམ་གྱིས་
འཁྱེར། །སོར་ཐར་བྱང་སེམས་སྔགས་སྡོམ་སྟེ། །ཡོངས་རྫོགས་བསྟན་པའི་ཉམས་
ལེན་ཡིན། །གཟུང་བའི་རྡུལ་གྱིས་སེམས་ལ་ཚུར་མ་གོས། །འཛིན་པའི་བློ་ཡིས་ཡུལ་
ལ་ཕར་མ་རེག །བར་དེར་སྤྲོས་བྲལ་འོད་གསལ་རིག་པ་བཞུགས། །ཡེ་ཤེས་བྱ་བའི་
འུད་ཆེན་དེ་རང་ལགས། །དེ་སྐད་ཐལ་བར་ནོངས་པ་ཅི་མཆིས་བཤགས། །ལེགས་
བྱས་སྣང་བ་དཀར་པོས་ས་གསུམ་གྱི། །རྒུད་པའི་མུན་སེལ་སྐྱེ་འགྲོ་མ་ལུས་པས།
།གནས་ལུགས་རང་ཞལ་མངོན་སུམ་མཇལ་བར་སྨོན། ཁྱད་པར་གངས་ལྗོངས་ཆོས་
ལྡན་འགྲོ་བ་རྣམས། །མཐའ་མི་ཀླ་ཀློའི་གཞན་དབང་དུgཁ་ལས། །མྱུར་གྲོལ་ཆོས་
སྲིད་རང་དབང་སྤྱོད་པ་སོགས། །གངས་ཅན་མགོན་པོའི་བཞེད་དོན་ཀུན་འགྲུབ་ཤོག
ཅེས་པ་འདི་ནི་བོད་ལྗོངས་ཤར་ཕྱོགས་ཏྲེ་ཤོད་ཀྱི་སྤྲང་འཁྱམ་གདོང་སྤྲུལ་ཧཱལ་པོས། ཤིང་ཁམས་
ནོར་སྐྱོང་གི་ལོའི་སྨལ་པོ་ཟླ་བའི་ཚེས་ ༡༤ ས་སྐྱ་པཎ་ཆེན་བདེ་བ་ཅན་དུ་གཤེགས་པའི་དུས་ཆེན་ཉིན་
བྱང་གླིང་ཨ་མེ་རི་ཀ། ཀ་ལི་ཕོར་ནི་ཡ། པདྨ་འོད་གསལ་གླིང་གི་སྒྲུབ་གྲྭར་རྡོ་རྗེའི་ཚིག་བདུན་བསྙེན་
སྐབས་རིག་ངོར་ཤར་བ་བཞིན་ཐུན་དབར་དུ་སུག་བྲིས་བགྱིས་པ་དགེའོ།
54



མཁས་བླུན་བརྟག་པའི་ཚིགས་སུ་བཅད་པ་ཟུང་ལྡན་དུ་སྤེལ་བ་ནོར་བུ་ཆུ་ཤེལ་དཀར་པོའི་ཕྲེང་བ་
ཞེས་བྱ་བ། །
དཔལ་ལྡན་ས་སྐྱ་པཎྜི་ཏའི་ཞབས་ལ་སྤྱི་བོར་འདུད་དོ། །བྱིན་གྱིས་བརླབ་ཏུ་གསོལ།
།མི་གང་རང་སྐྱོན་མི་མཐོང་ལ། །ཅུང་ཟད་ཤེས་པས་ང་རྒྱལ་བ། །དེ་ཡི་སྐྱོན་ནི་ཕྱི་ཕྱིར་
འཕེལ། །ཡོན་ཏན་སྣོན་མ་འོང་མི་འགྱུར། །མི་གང་རང་སྐྱོན་ལ་ནི་རྟོག །ཅུང་ཟད་ཤེས་
ལ་ང་རྒྱལ་མེད། །དེ་ཡི་སྐྱོན་ནི་རིམ་གྱིས་འབྲི། །ཡོན་ཏན་ཉི་མ་རེ་བཞིན་འཕེལ།
།གང་ཞིག་སྐྱོན་མང་ཟོལ་གྱིས་སྦེད། །ཡོན་ཏན་རྡུལ་ལྟར་ཕྲ་ཡང་ངོམ། །བློ་དང་ལྡན་
པའི་མདུན་ས་ན། །བླུན་པོ་ཆེད་དུ་མཚོན་པ་ཡིན། །ཡོན་ཏན་མང་ཡང་ཆེད་ངོམ་སྤོང་།
།རྡུལ་ལྟར་ཕྲ་བའི་སྐྱོན་ཡང་འདོར། །མི་དེ་བློ་གྲོས་ལྡན་པ་ཡིས། །མཁས་མཛངས་
ཡིན་པར་མྱུར་དུ་རྟོགས། །བླུན་པོས་མི་ཚེ་ཟད་གོང་དུ། །ནོར་རྣམས་འཛད་དོགས་
གསོག་འཇོག་བྱེད། །ནོར་ཟད་སྔོན་དུ་མི་ཚེ་ཟད། །བསགས་པའི་ནོར་རྣམས་ཕངས་
བཞིན་ལུས། །མཁས་པས་མི་ཚེ་མྱུར་ཟད་ཤེས། །ནོར་ལ་སེར་སྣ་མི་ཆེ་བར། །སྤྱད་
དང་སྦྱིན་པས་དོན་གཉིས་སྒྲུབ། །འཆི་ཚེ་ཞེན་ཆགས་མེད་པར་བདེ། །ཐོབ་ཤོར་ཅུང་
ཟད་དོན་དུ་ཡང༌། །ཞི་དུལ་མི་ཡི་ཡོན་ཏན་མཆོག །རྡོ་ལྟར་འཕངས་ནས་འཁྲུག་རྩོད་
བྱེད། །ཚེ་འདིར་གྲགས་ཉམས་ཕྱི་མར་སྡུག །ཐོབ་ཤོར་ཅུང་ཟད་ཙམ་དོན་དུ། །ཚིག་
རྩུབ་འཁྲུག་ལོང་མི་འགྱེད་པར། །ཞི་དུལ་ཡོན་ཏན་ལེགས་བསྲུང་བ། །ཚེ་འདིར་
གྲགས་འཕེལ་ཕྱི་མར་བདེ། །ཕར་གཏོང་མི་བྲ་ཚུར་འབྱུང་འདོད། །སློབ་དཔོན་མི་
དགོས་ཡོན་ཏན་འདོད། །སྒོམ་སྒྲུབ་མི་དགོས་གྲུབ་པ་འདོད། །དེ་སོགས་རྨོངས་པའི་
55



འདོད་ཚུལ་ཡིན། །བརྒྱ་གཏོང་སྟོང་འགུགས་བྱས་ལ་མཁས། །སློབ་དཔོན་ལ་བརྟེན་
ཡོན་ཏན་བསགས། །གྲུབ་གཉིས་ཐོབ་ཕྱིར་སྒོམ་སྒྲུབ་བྱེད། །དེ་སོགས་བློ་ལྡན་ཚུལ་
ལུགས་ཡིན། །རང་གི་གྲུབ་མཐར་ཞེན་ཁུལ་གྱིས། །བརྒྱུད་པའི་ཆོས་དང་བླ་མར་སྨོད།
།རང་ལུགས་ཁུངས་མེད་སྒྲུབ་པ་སྟེ། །རང་བསྟན་རང་གིས་བཤིག་པ་ཡིན། །རང་
ལུགས་བཟང་པོར་བསྒྲུབ་པ་ལ། །བརྒྱུད་པའི་ཆོས་དང་བླ་མར་བསྟོད། །དེ་ཡིས་
ཁུངས་བཙུན་ཡིན་པར་གོ །མཁས་པས་རང་བསྟན་འཛིན་ཚུལ་ཡིན། །རིགས་ཞེན་
རྒྱལ་གཅེས་མེད་པའི་མི། །རང་ཁ་གར་སོས་ཁྱི་བཞིན་འཁྱམས། །རང་བདེ་བྱུང་ན་
རྒྱལ་ཁབ་འཚོང་། ཁྱུར་གནས་དུད་འགྲོ་ལས་ཀྱང་ཞན། །རིགས་ཞེན་རྒྱལ་གཅེས་
ཤེས་ལྡན་རྣམས། །རང་ཉིད་གཅིག་པུར་མི་སེམས་པར། །རྒྱལ་ཁབ་ཞབས་འདེགས་
སྒྲུབ་ལ་སྤྲོ། །རིགས་མཐུན་སྤྱི་ཚོགས་ནང་ན་མཛེས། །ལྷག་བསམ་རབ་དཀར་སྲིད་
པའི་གངས་རི་ལས། །རང་བྱུང་ཚིགས་བཅད་ཆུ་ཤེལ་ཕྲེང་བ་འདི། །འཇིག་རྟེན་ལྟད་
མོར་ལྷགས་པའི་སྐྱེ་བོའི་ཚོགས། །ཡ་རབས་རྒྱན་གྱིས་མཛེས་ཕྱིར་སྤེལ་བ་ལགས།།
ཞེས་པ་འདི་ནི་བོད་ཤར་ཕྱོགས་ཏྲེ་ཧོར་དཀར་མཛེས་པ་གདོང་ཐོག་སྤྲུལ་མིང་ཐེག་མཆོག་བསྟན་
པའི་རྒྱལ་མཚན་འབོད་པས། །དེང་དུས་ཀྱི་སྤྱོད་ཚུལ་འགས་ཡིད་འགུལ་ཐེབས་སྐབས། རང་གིས་མི་
ཤེས་མི་བྱེད་མོད། ལྷག་བསམ་ཁོ་ནའི་གཞན་དབང་དུ་གྱུར་ནས། མེ་འབྲུག་ཟླ་ ༡ ཚེས་ ༢v ལ་རྒྱལ་
ས་ལྡི་ལི་གསར་པའི་རང་ཤག་ཏུ་གང་དྲན་ཐུན་དབར་ཡི་གེར་བཀོད་པ་སྟེ། འདིས་ཀྱང་ཀུན་ལ་ཕན་པ་
སྟེར་བར་གྱུར་ཅིག
56



•
-
- ་ ་
འདུལ་ཁྲིམས་དང་དེང་རབས་ཀྱི་བསམ་སྤྱོད་སྙོམ་སྒྲིག
ཐམས་ཅད་མཁྱེན་པ་ལ་ཕྱག་འཚལ་ལོ། དམ་ཆོས་འདུལ་བའི་གཞུང་ལས། རབ་ཏུ་
བྱུང་བ་ཕོ་མོའི་མཆོག་དམན་གསུངས་པ་ནི། བདག་ཅག་གི་སྟོན་པས་ལོ་ཉིས་སྟོང་
དྲུག་བརྒྱ་ཙམ་མམ་དེ་ལས་ཀྱང་སྔ་བའི་དུས་སྐབས་ཀྱི་རྒྱ་གར་གྱི་མིའི་སྤྱི་ཚོགས་
ཀྱི་བསམ་སྤྱོད་དང་བསྟུན་ཏེ་གསུངས་པ་ཡིན། དེའི་རྒྱུ་མཚན་མང་པོ་ཡོད་དེ།
འདུལ་བ་ནི་སྤྱོད་པ་གཙོ་བོར་བསྟན་པའི་གཞུང་ཡིན་པ་གང་ཞིག སྤྱོད་པ་ནི། འཇིག་
རྟེན་པ་རྣམས་ཀྱིས་སྤྱོད་པ་གང་ཞིག་ཡ་རབས་དང་གང་ཞིག་མ་རབས་སུ་ཁས་
ལེན་ཅིང་སྤྱི་ཚོགས་སུ་རྩོད་མེད་ཡོངས་གྲགས་སུ་ཡོད་པ་དེ་གཞིར་བཞག་སྟེ་
འདུལ་ཁྲིམས་བཅས་པ་ཡིན། སྤྱི་ཚོགས་སུ་ཕོ་མོའི་མཆོག་དམན་དང་། བཀུར་འོས་
མིན་སོགས་རྩོད་མེད་ཡོངས་གྲགས་ཡིན་པས་འདུལ་ཁྲིམས་སུའང་རབ་ཏུ་བྱུང་བ་
ཕོ་མོའི་མཆོག་དམན་ཡོད་པར་གསུངས་པ་ལས། སྟོན་པས་མིའི་སྤྱི་ཚོགས་ནང་མ་
གྲགས་པ་ཞིག་སྲོལ་གསར་དུ་བཏོད་པ་མིན། སྤྱིར་ཡང་བཀའ་ལས། འཇིག་རྟེན་ང་
དང་ལྷན་ཅིག་རྩོད་ཀྱི། ང་ནི་འཇིག་རྟེན་དང་ལྷན་ཅིག་མི་རྩོད་དེ། འཇིག་རྟེན་ན་གང་
ཡོད་པར་འདོད་པ་དེ་ནི་ང་ཡང་ཡོད་པར་འདོད་དོ། །ཞེས་སོགས་གསུངས་པ་དང་།
སྤྱོད་འཇུག་ལས་ཀྱང་། འཇིག་རྟེན་མ་དད་གྱུར་པ་ཀུན། །མཐོང་དང་དྲིས་ཏེ་སྤང་བར་
བྱ། །ཞེས་གསུངས་པ་སོགས་ཀྱིས་ཤེས།
དེ་ཙམ་མ་ཟད་རབ་ཏུ་བྱུང་བར་འཁྲིག་སྤྱོད་སྤང་བྱར་གསུངས་པའང་སྟོན་པས་
ཆོས་འཁོར་མ་བསྐོར་གོང་ནས་འགའ་ཞིག་འཁོར་བའི་བྱ་བར་སུན་པ་སྐྱེས་ཏེ་བུད་
57



མེད་དང་ཁྱིམ་ལོངས་སྤྱོད་བཅས་པ་སྤངས་ནས་དབེན་པར་དཀའ་ཐུབ་བསྟེན་
མཁན་བྱུང་ཡོད། དེ་དག་ལ་ཁྱིམ་ན་གནས་པ་རྣམས་ཀྱིས་བླ་མར་འཛིན་ནས་
མཆོད་པ་དང་བཀུར་སྟི་རིམ་གྲོ་བྱེད་པ་ཡིན། དེ་ལྟར་མིའི་སྤྱི་ཚོགས་སུ་སྤྱོད་བཟང་
དུ་བརྩི་བ་དེ་གཞིར་བཞག་ནས་རབ་ཏུ་བྱུང་བས་བུད་མེད་བསྟེན་མི་ཆོག་པ་དང་།
ཁྱིམ་ནས་ཁྱིམ་མེད་པར་རབ་ཏུ་བྱུང་བའི་གང་ཟག་ནི་འཇིག་རྟེན་པ་ཀུན་གྱིས་
བཀུར་འོས་ཡིན་པར་གསུངས། ལེགས་པར་བརྟགས་ན་མིའི་སྤྱི་ཚོགས་ནང་ཡོངས་
གྲགས་ཀྱི་འདོད་ཚུལ་ཡིན་ནའང་འདྲ། མི་སྒེར་སོ་སོའི་འདོད་ཚུལ་ཡིན་ནའང་འདྲ།
སེམས་ཀྱི་འཁྱེར་སོ་རྐྱེན་གྱི་འགྱུར་བའི་རང་བཞིན་ཅན་ཞིག་ལས་རྟག་བརྟན་
བདེན་གྲུབ་ཅིག་མེད་པར་མཚུངས། བདེན་རྫུན་གྱི་དབྱེ་བ་ནི། བག་ཆགས་བརྟན་
དང་མི་བརྟན་ལས། །བདེན་དང་རྫུན་གྱི་རྣམ་གཞག་བྱེད། །ཅེས་གསུངས་པ་ལྟར་
གོམཱ་ཡུན་རིང་ཐུང་གིས་བག་ཆགས་བརྟན་ཆེ་ཆུང་རྒྱུ་མཚན་བྱས་ནས་བདེན་རྫུན་
གྱི་རྣམ་གཞག་བྱེད་པ་ལས། ཡུལ་རང་ངོས་ནས་བདེན་པར་གྲུབ་པའི་ཆོས་ཤིག་
མེད་པས་བཟང་ངན་སེམས་ཀྱི་ཁྱེར་སོ་ཐམས་ཅད་རྫུན་པ་བསླུ་བའི་ཆོས་ཅན་ཡིན།
དོན་དེ་ལ་དགོངས་ཏེ་མཁས་པའི་དབང་པོ་དགེ་འདུན་ཆོས་འཕེལ་གྱིས། བྱིས་པའི་
དུས་ནས་རྒས་ཤིང་འཁོག་པའི་བར། །སེམས་ཀྱི་ཁྱེར་སོ་ཇི་ཙམ་བརྗེས་གྱུར་པ།
།རང་གི་མྱོང་བས་དཔྱད་ན་ཤེས་ནུས་པས། །ད་ལྟའི་འཆར་སྒོ་འདི་ལ་ཡིད་བརྟན་ཅི།
།ཞེས་གསུངས་པ་ཡིན། དེ་ལྟར་བྱིས་པའི་དུས་ནས་རྒས་པའི་བར་མི་ཚེ་གཅིག་གི་
རིང་ལའང་སེམས་ཀྱི་ཁྱེར་སོ་གྲངས་མེད་པར་བརྗེ་ན་ལོ་སྟོང་ཕྲག་དུ་མའི་དུས་
རིམ་ནང་སེམས་ཀྱི་ཁྱེར་སོ་བརྗེ་འགྱུར་ཡོང་བ་ལྟ་ཅི་སྨྲོས། དེ་ལྟར་སེམས་ཀྱི་ཁྱེར་
58



སོ་འམ་འཆར་སྒོ་འགྱུར་བ་སྣ་ཚོགས་པ་དེ་ཡང་སྣོད་བཅུད་འཇིག་རྟེན་གྱི་འཕེལ་
འགྲིབ་འགྱུར་བའི་ཡོ་ལང་ལ་བརྟེན་ནས་བྱུང་བ་དང་། སྣོད་བཅུད་འགྱུར་བ་དེ་ཡང་
སེམས་ཀྱི་འཆར་སྒོ་ལ་བརྟེན་ནས་བྱུང་བས་དཔྱད་ན་གཟུང་འཛིན་ཕྱི་ནང་གི་ཆོས་
གཉིས་སུ་སྣང་ཡང་སྣང་བ་ལྟར་བདེན་པར་མ་གྲུབ་པས་བརྗོད་བྲལ་ཡིན། །
དེས་ན་དེང་དུས་མིའི་སྤྱི་ཚོགས་སུ་དམངས་གཙོའི་ལྟ་སྟངས་ཤུགས་ཆེན་པོ་
ཆགས་བཞིན་ཡོད་དུས། ཕོ་མོ་ཁྱད་མེད་ཐོབ་ཐང་འདྲ་མཉམ་དུ་བརྩི་བ་དེ་འཇིག་
རྟེན་ཡང་དག་ལྟ་བའམ་ཡ་རབས་སྤྱོད་བཟང་དུ་ཁས་ལེན་པ་དེ་གཞིར་བཞག་ནས།
རབ་ཏུ་བྱུང་བ་བསླབ་པ་བགྲེས་གཞོན་དང་ཀློག་སྤོང་གི་ཡོན་ཏན་གྱིས་མཆོག་
དམན་འབྱེད་པ་ལས་ཕོ་མོའི་རྟེན་གྱིས་མི་འབྱེད་ཅེས་བཤད་ཆོག་ལ། བཤད་དགོས་
པའང་ཡིན།
འདུལ་བ་ཡུལ་དུས་དང་བསྟུན་ཅེས་པའང་། སྔར་སྟོན་པས་ཡུལ་དུས་དང་
བསྟུན་ཏེ་འདུལ་ཁྲིམས་བཅས་མཛད་པ་གོང་དུ་བཤད་པ་དེ་ལྟར་དང་། ཕྱིས་ནས་
ཀྱང་ཡུལ་དུས་དང་བསྟུན་ཏེ་འདུལ་ཁྲིམས་གསར་བཅོས་བྱུང་ཡོད་དེ། རྒྱ་གར་དུ་
རབ་བྱུང་ལ་གོས་སྔོན་པོ་རུང་བའི་ཆོས་ཡིན་ཀྱང་། བོད་དུ་ཁྱིམ་པས་གོས་སྔོན་པོ་
གྱོན་པས་རབ་བྱུང་གིས་གོས་དམར་སེར་ལས་སྔོན་པོ་གོན་མི་རུང་བར་བྱས་པ་ལྟ་
བུ་མང་། །
བོད་དུ་དགེ་སློང་མ་སྒྲུབ་སྲོལ་མེད་པ་ནི། སྟོན་པ་ཞལ་བཞུགས་པའི་སྐབས་སུ།
སྲུ་སྐྱེ་རྒུའི་བདག་མོ་བསྙེན་པ་རྫོགས་པས་བསྟན་པའི་གནས་ཚད་འགྲིབ་པར་
གསུངས་པ་སོགས་དང༌། གཞན་ཡང་སྤྱི་ཚོགས་ཀྱི་གནས་སྟངས་སོགས་རྒྱུ་མཚན་



འགས་དགེ་སློང་མའི་སྡོམ་པ་འབོག་སྲོལ་མ་དར་བར་འདྲ་སྙམ། གང་ལྟར་གསེར་
མདོག་པཎ་ཆེན་ཤཱཀ་མཆོག་པས་རྒྱ་མ་ཆོས་མཛད་མ་བསྙེན་རྫོགས་བསྒྲུབས་པའི་
གཏམ་ཞིག་ཀྱང་སྣང་ལ། གལ་ཏེ་བདེན་ཡང་འདུལ་གཞུང་ལས་གསུངས་པ་ལྟར་
གྱི་ལས་ཆོག་ཉེས་མེད་ཕུན་ཚོགས་ཀྱི་སྡོམ་རྒྱུན་མ་ཆད་པ་ལས་བྱུང་བ་ཞིག་ནི་
ཡིན་དཀའ་སྙམ།
དེ་བཞིན་འཛམ་གླིང་ན་དགེ་སློང་ཕ་མའི་སྡེ་ཤུགས་ཆེ་ཆུང་ཆགས་པའི་རྐྱེན་རྩ་
ནི། སྔོན་ཆོས་འདུལ་བ་གསུངས་དུས་སྤྱི་ཚོགས་ཀྱི་ལྟ་བ་ཕོ་མོ་མཆོག་དམན་བརྩི་
བ་དེ་ཤུགས་ཆེན་པོ་ཡོད་པ་དང་། དགེ་སློང་མ་བསྒྲུབས་ན་བསྟན་ལ་གནོད་པའི་
ལབ་རྒྱུན་ཞིག་ཀྱང་ཡོད་པ་གཞིར་བྱས་པའི་འདུལ་ཁྲིམས་དེ་ད་བར་དུས་འགྱུར་
དང་བསྟུན་ཏེ་སྒྱུར་བཅོས་མ་བྱས་པར་ཀླད་རྙིང་མཁྲེགས་བཟུང་བྱས་པ་ལ་ལེ་ལན་
བདའ་ཆོག་སྙམ། །
དགེ་སློང་མའི་སྡེ་འཕེལ་རྒྱས་བཏང་ན་དགེ་སྐྱོན་ཇི་ཡོད་སྐོར་ལ། གོང་དུ་བཤད་
པ་ལྟར་སྟོན་པས་ཡུལ་དུས་དང་བསྟུན་ཏེ་འདུལ་བ་གསུངས་པ་དེས་མ་འོངས་པར་
ཡང་འདུལ་བ་ཡུལ་དུས་དང་བསྟུན་དགོས་པར་ཤུགས་བསྟན་གོ་ཞིང་། དེས་ན་རང་
རེ་རྗེས་སུ་ཞུགས་པ་རྣམས་ཀྱིས་བསམ་བློ་གུ་ཡངས་ཙམ་བཏང་ནས་འདུལ་
ཁྲིམས་དང་ད་ལྟའི་ཡུལ་དུས་དང་བསྟུན་ཏེ་དགག་དགོས་བརྟགས་ནས་བཅོས་
འོས་བཅོས་དགོས་པའི་བསམ་ཚུལ་བཟུང་ན། གཙོ་བོར་བུད་མེད་རང་ངོས་ནས་
དགེ་སློང་མ་སྒྲུབ་འདོད་ཆེ་ན་བསྒྲུབ་རྒྱུ་དང༌། དེ་ཡང་དགེ་སློང་མ་བསྒྲུབ་ཚུལ་
འདུལ་བ་ནས་གསུངས་པ་ལྟར་དགེ་སློང་ཕ་མ་གཉིས་ཚོགས་བྱུང་ན་ཉེས་མེད་ཕུན་



ཚོགས་ལེགས་པ་སྨྲོས་མེད་དང་། དེ་ལྟར་མ་འཛོམས་ན་བརྟན་མཁས་ཡོན་ཏན་
གཉིས་ལྡན་གྱི་དགེ་སློང་ཕས་མཁན་པོ་བྱས་ཏེ་དགེ་འདུན་གྲངས་ཚང་བས་དགེ་
སློང་མ་བསྒྲུབ་ནའང་རུང་ཙམ་མིན་ནམ་སྙམ་སྟེ། བོད་དུ་བསྟན་པ་ཕྱི་དར་གྱི་སྐབས་
སུ་སྨད་འདུལ་བྱུང་ཚུལ་ལ་འདུལ་བ་ནས་གསུངས་པའི་ཉེས་མེད་ཕུན་ཚོགས་ཀྱི་
ཡན་ལག་ཐམས་ཅད་མ་ཚང་ཡང་བསྟན་པ་ཉག་ཕྲ་དང་བླ་ཆེན་འཕགས་པ་ཡིན་
པ་སོགས་ཀྱི་དམིགས་བསལ་ཡོད་ཅེས་བོད་ཀྱི་མཁས་པ་ཕལ་མོ་ཆེས་ཞལ་
མཐུན་པར་སྡོམ་རྒྱུན་རྣམ་དག་ཏུ་ཞལ་གྱིས་བཞེས་པ་བཞིན་ནོ།། དགེ་ཞིང་བཀྲ་
ཤིས་པར་གྱུར་ཅིག ཅེས་འདིའང་བོད་གཞུང་ཆོས་རིག་ལྷན་ཁང་གི་བཀའ་བཞིན། ཏྲེ་ཧོར་གདོང་
ཐོག་སྤྲུལ་མིང་བསྟན་པའི་རྒྱལ་མཚན་གྱིས། ཨ་མེ་རི་ཀའི་རྒྱལ་ཁབ། གྲོང་ཁྱེར་སི་ཨེ་ཀྲལ་དུ་ཆུ་བྱ་
ཟླ་ ༧ ཚེས་ ༢༤ ༡ee༣།༩།༡༠ ལ་བྲིས་ཏེ་ཕུལ་བའོ།།



རྗེ་བཙུན་བླ་མ་དཔལ་ཨེ་ཝཾ་ཁང་གསར་མཁན་ཆེན་ངག་དབང་བློ་གྲོས་གཞན་ཕན་སྙིང་པོའི་རྣམ་ཐར་
མདོར་བསྡུས་དད་པའི་དབྱངས་སྙན་ཞེས་བྱ་བ་བཞུགས་སོ།།
རྒྱལ་ཀུན་ཐུགས་རྗེའི་ཆུ་གཏེར་ལས་འཁྲུངས་པའི། །གསུམ་ལྡན་རྡོ་རྗེ་འཛིན་དབང་
ཡིད་བཞིན་ནོར། །འགྲོ་ལ་ཟབ་རྒྱས་ཆོས་ཀྱི་འདོད་རྒུ་སྩོལ། །དཔལ་ལྡན་བླ་མའི་
ཞབས་ལ་མགོས་ཕྱག་འཚལ།།
ཞེས་མཆོད་པར་བརྗོད་ནས། རྗེ་བཙུན་བླ་མ་དམ་པའི་རྣམ་པར་ཐར་པ་ཤིན་ཏུ་
བསྡུས་པ་ཞིག་གུས་པས་འབྲི་བར་བྱའོ། །དེ་ཡང་བདག་ཅག་གི་དྲིན་ཅན་རྩ་བའི་བླ་
མ་དམ་པ་རྒྱལ་བ་རྡོ་རྗེ་འཆང་སུམ་ལྡན་ངུར་སྨྲིག་འཆང་བའི་སྐུར་སྣང་བ་དཔལ་
ཨེ་ཝཾ་ཁང་གསར་མཁན་ཆེན་ངག་དབང་བློ་གྲོས་གཞན་ཕན་སྙིང་པོ་ནི། གྲུབ་བརྙེས་
སྔགས་འཆང་དུ་མ་བྱོན་པའི་གནུབས་ཀྱི་རིགས་ཁྱད་པར་ཅན་ལས་རོང་སྨན་ཐང་
དུ། རབ་བྱུང་བཅོ་ལྔ་པའི་མེ་ཕོ་བྱི་བའི་ལོར་སྐུ་བལྟམས། ངོར་ཨེ་ཝཾ་ཆོས་ལྡན་དུ་
ཁང་གསར་བླ་བྲང་གི་ཞབས་དྲུང་དུ་མངའ་གསོལ། ཨེ་ཝཾ་པའི་ཕྱག་སྲོལ་ལྟར་ཀུན་
ཏུ་དགོས་པའི་གཞུང་བདུན་སོགས་ཐུགས་འཛིན་དང་། ཆོ་གའི་ཕྱག་བཞེས་རྣམས་
ལ་བྱང་ཆུབ་པར་མཛད། ཁང་གསར་མཁན་ཆེན་ངག་དབང་བློ་གྲོས་སྙིང་པོ་ལས་
སྡོམ་པ་གསུམ་གྱི་བཀའ་དྲིན་ནོས་ཤིང་ཐུགས་ཀྱི་སྲས་དམ་པར་གྱུར། སྐུ་ཆུང་དུས་
ནས་ངེས་འབྱུང་དང་བྱང་ཆུབ་ཀྱི་སེམས་རིན་པོ་ཆེ་ལྷན་སྐྱེས་སུ་མངའ་བའི་སྟོབས་
ཀྱིས་མཛད་སྤྱོད་ཐམས་ཅད་འཕགས་པ་ས་ཆེན་པོ་ལ་བཞུགས་པའི་རྣམ་ཐར་དང་
ཚུལ་མཚུངས་པ་ཀུན་ལ་གསལ་བས་ཞབས་དྲུང་དམ་པ་རིན་པོ་ཆེ་ཞེས་དེ་དུས་ས་



ངོར་གྱི་བསྟན་འཛིན་ཀུན་གྱི་དབུས་ན་རྒྱུ་སྐར་ཁྲོད་དུ་ཟླ་བ་ལྟར་མངོན་པར་འཕགས་
པར་གྱུར།
རྗེ་འདིའི་གསུང་རྩོམ་ཐོར་བུའི་གྲས་ཤིག་ན་འཁྲུངས་རབས་གསོལ་འདེབས་
འདྲ་བ་མཛད་བྱང་མེད་པ་འཕྲོ་ཅན་ལྟ་བུ་ཞིག་བཞུགས་པ་འདི་ལྟར། དམིགས་མེད་
སྤྲོས་བྲལ་ཆོས་སྐུའི་དཀྱིལ་འཁོར་བཟླུམས། བདེ་ཆེན་ལོངས་སྐུའི་ཟེར་བརྒྱ་རབ་ཏུ་
གྲོལ། །འགག་མེད་སྤྲུལ་པ་གདུལ་བྱ་པདྨོའི་གཉེན། །སྤྱན་རས་གཟིགས་དབང་ས་
གསུམ་མགོན་དུ་བསྔགས། རྒྱལ་རིགས་ཉིད་ལས་གྲུབ་པའི་བརྟུལ་ཞུགས་འཆང་།
།མཁའ་འགྲོས་རྗེས་བཟུང་མངོན་དུ་གྱུར་པ་ཡི། །རྟོགས་པ་བརྙེས་ཤིང་བདུད་དང་མུ་
སྟེགས་ཀུན། །ཚར་གཅོད་རྗེས་འཛིན་མཛད་པ་དེ་ལ་འདུད། །གང་ཞིག་ཌཱ་ཀི་མ་ཡིས་
རྗེས་བཟུང་ཞིང༌། །ཚེ་འདིར་བདེ་ཆེན་མཆོག་གི་དངོས་གྲུབ་བརྙེས། །གཟུགས་སྐུ་མ་
སྦངས་པོ་ཏ་ལ་ཡི་རིར། །དངོས་སུ་གཤེགས་མཛད་ཀུ་ཀུ་རི་པར་འདུད། །མཁས་
གྲུབ་བྱེ་བའི་དབུས་ན་གསེར་རི་བཞིན། །ལྷམ་མེར་གསལ་བ་ཨརྱ་དེ་བའི་སྲས།
།གངས་ཅན་ལྗོངས་འདིར་དམ་པ་རྒྱ་གར་གྲགས། །ཀ་མ་ཤི་ལ་དེ་ལ་སྙིང་ནས་
འདུད། །འཇིག་རྟེན་དབང་ཕྱུག་ཐུགས་རྗེ་སྒྱུ་འཕྲུལ་ལས། །འཆི་མེད་གཞོན་ནུའི་
སྲས་སུ་སྐུར་བསྟན་པ། །ས་སྐྱ་པ་ཞེས་སྲིད་ན་ཟླ་བྲལ་བ། །ཀུན་དགའ་སྙིང་པོ་དེ་ལ་
བདག་ཅག་དད། །སྙིང་རྗེའི་རང་གཟུགས་དབང་དྲག་འབར་བའི་སྐུར། །ཡོངས་
བཞེས་སྙིགས་དུས་འགྲོ་འདུལ་སྤྲུལ་པའི་སྐུ། །བརྩོན་འགྲུས་བཟང་པོ་མཚན་
གསོལ་ལྕགས་ཟམ་པ། ཐང་སྟོང་རྒྱལ་པོས་ཚེ་རབས་རྗེས་འཛིན་གསོལ། །ཞེས་
འབྱུང་བས་སྐྱེས་ཆེན་དེ་རྣམས་ཀྱི་རྣམ་སྤྲུལ་དུ་ངེས་པ་རྙེད།



སྐུ་ན་གཞོན་དུས་ཁང་གསར་བླ་བྲང་འབྱོར་པ་ཤིན་ཏུ་ཕྲ་བས་ཁམས་ཕྱོགས་སུ་
འབུལ་སྡུད་ལ་ཆིབས་བསྒྱུར་གནང་དགོས་བྱུང་སྟེ། དེ་དུས་རྫོགས་ཆེན་མཁན་པོ་
གཞན་དགའ་རིན་པོ་ཆེ་དང་མཇལ་འཕྲད་སྐབས་ས་སྐྱ་པའི་ལྟ་གྲུབ་སྐོར་ལ་བགྲོ་
གླེང་བྱུང་བར་རྗེ་འདི་ཉིད་སྐུ་ན་ཕྲ་ཞིང་སྔར་ཕན་གཞུང་ལུགས་སློབ་གཉེར་མཛད་
ཁོམ་བྱུང་མེད་པས་གསུང་ལན་ཇི་བཞིན་ཕུལ་མ་ཐུབ་པས་ཐུགས་མ་བདེ་བ་དང་
བཅས། ད་ནི་ཁང་གསར་བླ་བྲང་གི་ཞབས་འདེགས་འགྲུབ་རུང་མ་འགྲུབ་རུང་།
རྒྱལ་བའི་བསྟན་པ་རིན་པོ་ཆེ་ཚུལ་བཞིན་ཉམས་སུ་ལེན་པར་སྔོན་དུ་ཐོས་བསམ་
གལ་ཆེ་བས། མཁས་པའི་དབང་པོ་འདི་ཉིད་ཀྱི་དྲུང་དུ་སློབ་གཉེར་ཞིག་བྱ་དགོས་
སྙམ་དུ་ཐུགས་དམ་བཅས་ཏེ། རྗེས་སུ་འཛིན་པར་ཞུས་པས། ཁོང་གིས་ཁྱེད་ཁང་
གསར་བླ་བྲང་གིས་འབུལ་སྡུད་ལ་བཏང་བ་ཡིན་པས་འབུལ་སྡུད་ལ་ཕེབས། ཐོས་
བསམ་གྱི་དཀའ་སྤྱད་ངལ་དུབ་བཟོད་པར་མི་ནུས་གསུངས་ཀྱང་། ནན་ཏན་ཆེན་
པོས་གསོལ་བ་བཏབ་པས་མཐར་ཞལ་བཞེས་ཐོབ། །དེ་ནས་རྗེ་འདིའི་སྐུ་གཅེན་
གླིང་འགོ་རྩེ་ཞབས་རྒན་མ་དང༌། བྲག་ར་རྡོ་རྗེ་འཆང་རྣམ་གཉིས་ལ་སློབ་གཉེར་
གནང་རྒྱུའི་ཐུགས་མོས་ཡོད་ལུགས་རྒྱུ་མཚན་རྣམས་ཞུས་པས། སྐུ་གཅེན་རིན་པོ་
ཆེས། ཁྱེད་ལོ་ན་གཞོན་པས་སློབ་གཉེར་བྱས་ན་ཤིན་ཏུ་འཐད། འཚོ་ཆས་ཇི་དགོས་
ངས་བསྒྲུབ་འོང་། ཁང་གསར་བླ་བྲང་ལ་འདི་ནས་ལོ་འབུལ་ཆེ་ཆུང་གང་ཐུབ་བརྫོང་
འཐུས་གསུངས་པས་ཐུགས་ལ་ཚད་མེད་པའི་སྤྲོ་བ་འཁྲུངས། དེ་ནས་ཆོས་རྒྱགས་
སོགས་གྲབས་མཛད་ནས། རྟ་དྲེལ་གཉིས་གསུམ་ཞིག་དང་། ཞབས་ཕྱི་བཅས་
རྫོགས་ཆེན་དུ་ཕེབས།



རྫོགས་ཆེན་དགོན་གྱི་ཐོད་རྫ་ཁྲོད་མཐོན་པོ་ཞིག་ན་མཁན་པོ་གཞན་དགའ་བླ་
སློབ་རྣམས་འཆད་ཉན་མཛད་བཞིན་བཞུགས་ཡོད་སྐབས། རྗེ་འདི་ཉིད་ཕེབས་པའི་
སྔ་ནུབ་ཏུ། མཁན་པོ་གཞན་དགའ་རིན་པོ་ཆེའི་མནལ་ལམ་དུ། བུད་མེད་རིན་པོ་ཆེའི་
རྒྱན་ཅན་ལག་ན་བུམ་པ་ཐོགས་པ་ཁ་དོག་མི་འདྲ་བ་ལྔས་མགྲིན་གཅིག་ཏུ་འདི་
ལྟར། ཐེག་པ་གསུམ་དང་གྲུབ་མཐའ་རྣམ་པ་བཞི། །རྒྱུད་སྡེ་བཞི་དང་སོ་སོའི་དབྱེ་བ་
བཅས། ཆོས་ཉིད་དང་མཉམ་ཆོས་ཅན་མ་ལུས་པ། ས་ཆེན་གནས་པའི་འཕགས་
ཆེན་སྤྱོད་ཡུལ་ཡིན། །ཅེས་བརྗོད་དེ་བུམ་པ་ལྔ་པོ་ཕུལ་བྱུང་བར། ཕྱི་ཉིན་ཁོང་གིས་
མནལ་ལྟས་དེ་ང་ལ་མི་ལྟ། དེ་རིང་ངའི་དྲུང་དུ་སློབ་མ་གསར་པ་ཞིག་སུ་སླེབས་ན་
དེ་ས་ཆེན་པོ་ལ་གནས་པའི་འཕགས་པ་ཡིན་པའི་ལུང་བསྟན་རེད་ཅེས་གསུངས་པ་
བཞིན། །དེ་ཉིན་རྗེ་འདི་ཉིད་རྫོགས་ཆེན་དུ་ཕེབས་ཏེ་མཁན་པོ་གཞན་དགའ་རིན་པོ་
ཆེ་ཐོག་མར་མཇལ་བ་ཡིན་འདུག །མཁའ་འགྲོའི་ལུང་བསྟན་གྱི་རྡོ་རྗེའི་ཚིགས་
བཅད་འདི་ཕྱིས་ཨེ་ཝཾ་ཆོས་ལྡན་གྱི་མཁན་ཁྲིར་མངའ་གསོལ་སྐབས་གཞན་དགའ་
རིན་པོ་ཆེའི་ལྗགས་རྩོམ་ཞབས་བརྟན་གསོལ་འདེབས་སུའང་བཀོད་གནང་ཡོད།
དེ་ཡང་རྗེ་ཉིད་ཀྱི་གསུང་ལས། རྫ་རོང་རྟ་མི་ཐར་བས་རྫོགས་ཆེན་དགོན་ནས་
ཁལ་མ་གསུམ་དང་ལམ་སྟོན་བཅས་གྲ་སྒྲིག་གནང་བ་ལྟར་ཕྱིན་པས་ཤིན་ཏུ་མཐོ་
བའི་རྫ་ཁྲོད་ནས་དུ་བ་སྔོ་བུན་ནེ་བྱེད་པ་མཐོང་བས། ལམ་སྟོན་གྱིས་རྫ་གསེབ་ཕ་
གིར་བླ་མ་གཞན་དགའ་བླ་སློབ་རྣམས་བཞུགས་ཡོད་པ་རེད་ཟེར། དེ་ནས་ཕར་ཙམ་
ཕྱིན་པས་རྐང་གླིང་གི་སྒྲ་ལྟ་བུ་ཞིག་ཐོས་པ་ན། བླ་མ་གྲྭ་སློབ་རྣམས་ཆོས་གོས་
སྣམ་སྦྱར་གསོལ་ཏེ་སེར་སྦྲེང་སྤོས་སྣེ་དང་། ཆོས་ཐུན་ཚོགས་དུས་རི་དྭགས་ཀྲྀ་
65



ས་རའི་རྭ་ཞིག་དུང་གི་ཚབ་མཛད་ཀྱིན་ཡོད་པ་དེའི་སྒྲ་དང་བཅས་བསུ་བ་མཛད་པ་
མཇལ་མ་ཐག་བླ་སློབ་རྣམས་ལ་མི་ཕྱེད་པའི་དད་པ་དང་ཡིད་ལ་དགའ་བ་
བསམས་གྱིས་མི་ཁྱབ་པ་སྐྱེས། ཞེས་དང་། ངས་དཔེ་ཆ་བལྟ་དུས་བརྩོན་འགྲུས་
གང་འཚམས་བྱས་ཡོད། མཚན་ལ་མར་མེའི་འོད་དུ་དཔེ་ཆ་བལྟ་བཞིན་པའི་ངང་
མར་མེ་མི་གསལ་བ་ལྟ་བུ་བྱུང་སྟེ་ཕྱོགས་སུ་བལྟས་པས་ནམ་ལངས་ཟིན་པ་དེ་
འདྲ་ལན་མང་པོ་བྱུང་མྱོང་། ཚད་མ་རིགས་གཏེར་ཤོ་ལོ་ཀ་རེར་ཉིན་བདུན་རེ་
བསམ་བློ་བཏང་ནས་སྦྱངས་པ་ཡིན། ཅེས་གསུངས། སྡེ་གཞུང་མཆོག་སྤྲུལ་ཨ་
འཇམ་རིན་པོ་ཆེ་དང་། སྒྲ་པ་བླ་མ་འཇམ་དབྱངས་རྒྱལ་མཚན་དང་། བླ་མ་དགེ་
འདུན་མཆེད་ཞལ། ཀུན་དགའ་བློ་གྲོས་སོགས་ལའང་ཚད་མ་ལ་ནན་ཏན་ཆེན་པོས་
བསླབ་དགོས་པའི་ཞལ་ཏ་མཛད། །
གཞན་དགའ་རིན་པོ་ཆེར་བ་སོ་ལས་བཟོས་པའི་གཱའུ་ཆུང་ངུ་ཞིག་ཡོད་པར།
ཞལ་སློབ་གསེར་ཁ་ཆོས་གྲགས་ཀྱིས་ཁྱེད་ཀྱི་དྲུང་དུ་སྟོད་མངའ་རིས་ནས་སྨད་
དར་རྩེ་མདོ་ཡན་གྱི་མི་མང་པོ་འདུས་པས་རིན་པོ་ཆེའི་གྲྭའུ་ནང་དབང་སྡུད་འཁོར་
ལོ་འདྲ་ཡོད་དམ་ཞུས་པས། བླ་མ་གཞན་དགའ་རིན་པོ་ཆེས་རྗེ་འདི་ལ་སྐུ་ཞབས་
རིན་པོ་ཆེ་ཞེས་མཚན་འབོད་གནང་བས། སྐུ་ཞབས་རིན་པོ་ཆེ་ལ་དབང་སྡུད་འཁོར་
ལོ་གྲུབ་ཟེར་ཡང་ཆོག །དེ་མིན་ཁོ་ཚོ་ཡོང་བ་ལས་ངས་དབང་སྡུད་འཁོར་ལོ་གང་
ཡང་བསྒྲུབས་མེད་གསུངས། །
ཁམས་བྱེའི་བཤད་གྲྭ་བཤད་སྒྲུབ་དར་རྒྱས་གླིང་བཙུགས་ནས་རིང་པོར་མ་ལོན་
པའི་དུས་སུ་སློབ་གཉེར་བ་རྣམས་ལ་བར་ཆད་ཀྱི་རྣམ་པ་ཅི་རིགས་པར་བྱུང་



སྐབས། ཆོས་སྐྱོང་ཞལ་བཞི་པའི་ཕྲིན་བཅོལ་ལྗགས་རྩོམ་མཛད་པ་བཤད་གྲྭར་ཆག་
མེད་གསུངས་པ་ནས་བཟུང་བར་ཆད་ཀྱི་རིགས་ཀུན་ཞི་ནས་འཆད་ཉན་ཤིན་ཏུ་
འཕེལ་བར་གྱུར། །སྡེ་གཞུང་མཆོག་སྤྲུལ་ཨ་འཇམ་རིན་པོ་ཆེས་རྗེ་འདིའི་མཚན་
རྣམ་བརྗོད་དུས་སུ་ཕྱག་ཐལ་མོ་སྤྱི་བོར་བཞག་སྟེ་གྲུབ་ཆེན་དམ་པ་རིན་པོ་ཆེ་ཞེས་
གསུངས། རྒྱུན་དུ་ཚུལ་ཁྲིམས་ཀྱི་དྲི་བསུང་གཟིམ་ཁང་གི་ཕྱི་ནང་ཀུན་ཏུ་ཁྱབ་པ་
དང༌། ཕེབས་ཤུལ་དུའང་ཚུལ་ཁྲིམས་དྲི་བསུང་ཡུན་རིང་ཚོར་བ་སོགས་དམ་པའི་
རང་རྟགས་དུ་མ་མཐུན་སྣང་དུ་གྱུར་པ་དང༌། ཚེ་ཚད་ལུང་བསྟན་འཕྱུག་མེད་ཐིག་
པ་སོགས་མངོན་མཁྱེན་ཐོགས་པ་མེད་པ་མངའ། །
དཔོན་སློབ་འཇམ་དབྱངས་བློ་གཏེར་དབང་པོ་དང༌། བྲག་ར་འཇམ་དབྱངས་
ཆོས་ཀྱི་ཉི་མ་སོགས་ལས་གསུང་ངག་སློབ་བཤད་གཙོས་པའི་དབང་ལུང་ཁྲིད་
བཀའ་མང་པོ་གསན་ཏེ་སྒོམ་པའི་ཉམས་བཞེས་མཛད། །
ཕྱིས་བྱོན་ས་སྐྱ་པའི་བསྟན་འཛིན་ཞིག་ལ་དབང་བཀའ་འཆད་སྤེལ་མཛད་ཕྲིན་
རྗེ་འདི་ལས་རྒྱ་ཆེ་བ་མ་བྱུང་བའི་ཚད་དུ་ངེས་པའང་། གདན་ས་ཆེན་པོར་རྒྱུད་སྡེ་
ཀུན་བཏུས་དང༌། གདན་ས་འོག་མ་རྩེ་གདོང་སྲིད་གསུམ་རྣམ་རྒྱལ་དུ་གསུང་ངག་
སློབ་བཤད། མུས་སྟག་མོ་དགོན་དུ་གསུང་ངག་སློབ་བཤད། རྟ་ནག་ཐུབ་བསྟན་
དགོན་དུ་གསུང་ངག་སློབ་བཤད། སྒྲུབ་ཐབས་ཀུན་བཏུས། རྒྱུད་སྡེ་ཀུན་བཏུས།
གསེར་མདོག་ཅན་དུ་སྒྲུབ་ཐབས་ཀུན་བཏུས། ངོར་ཨེ་ཝཾ་ཆོས་ལྡན་དུ་མཁན་པོ་
མཛད་རིང་དུས་ཆོས་གསུང་ངག་ཚོགས་བཤད་ལན་གྲངས་དང༌། ཕྱིས་སྐུ་འདའ་
ཁར་ཁང་གསར་བླ་བྲང་དུ་གསུང་ངག་སློབ་བཤད་ཆོས་འཕྲོ་ཅན། རྒྱལ་རྩེར་གུར་



པར་ངོར་ལུགས་དཀྱིལ་འཁོར་བདུན་གྱི་དབང་སོགས་གྲགས་ཆེ་བ་རྣམས་སྨོས་
ཤིང༌། གཞན་སྐུ་ཚེ་ཧྲིལ་པོར་བཤད་སྒྲུབ་སྤེལ་མར་གནང་བས་འཆད་སྤེལ་མཛད་
པའི་རྣམ་གྲངས་མཐའ་དག་བརྗོད་ཀྱིས་མི་ལང་ངོ༌།།
ཆེད་དུ་དཀོར་སྡུད་ལ་ནམ་ཡང་མ་བྱོན་ཀྱང་དད་པ་ལྡན་པའི་སློབ་མ་དང་སྦྱིན་
བདག་རྣམས་ཀྱིས་དངོས་རྫས་ཀྱི་འབུལ་བ་ཆར་ལྟར་བབས་པ་རྣམས་ཅུང་ཟད་
ཀྱང་རང་དོན་དུ་སྤྱད་པ་དང་བར་མ་དོར་ཆུད་མི་ཟ་བར་ཆོས་ཕྱོགས་སུ་བཏང་བའང་།
ཨེ་ཝཾ་ཆོས་ལྡན་གྱི་གཙུག་ལག་ཁང་གསར་པར་སྟོན་པ་གཙོ་འཁོར་གསུམ་ཐོག་
ཚད་མ་དང༌། ཁང་གསར་བླ་བྲང་དུ་ལྷ་ཁང་གསར་བཞེངས་སུ་མི་འཁྲུགས་པའི་སྐུ་
ཐོག་ཚད་མས་གཙོས་བླ་མ་ཡི་དམ་གྱི་སྐུ་བརྙན་གསེར་ཟངས་ལས་གྲུབ་པ་རིན་
པོ་ཆེ་སྣ་ཚོགས་པའི་ཕྲ་རྒྱན་གྱིས་སྤུད་པ་མང་པོ་གསར་བཞེངས་མཛད། གསུང་
རབ་ལམ་འབྲས། རྒྱུད་སྡེ་ཀུན་བཏུས། སྒྲུབ་ཐབས་ཀུན་བཏུས་རྣམས་ཀྱིས་མཚོན་
པའི་གླེགས་བམ་ཆེས་མང་པོ་བཞེངས་པར་དཔེ་དྲིལ་ད་ཕྲུའུ་དམར་སེར་གཉིས་རེ་
གསོལ་བ་སོགས་དཔེ་ཆར་ཧ་ཅར་གཅེས་སྤྲས་ཆེ་བར་མཛད། །
ལྷ་ས་སོགས་སུ་མཆོད་མེ་འབུམ་ཕྲག་དང་། རྒྱུན་དུའང་ཉིན་རེར་མཆོད་མེ་
བརྒྱ་ཚར་རེ་དང་། སྒྲོལ་བསྟོད་ཕྱག་འཚལ་ཉེར་གཅིག་ཚར་ཉེར་ལྔ་རེ་ཆག་མེད་
མཛད་པ་སོགས་བསོད་ནམས་མཆོད་སྦྱིན་གྱི་མཛད་ཕྱོགས་ཁོ་ནའང་ངོ་མཚར་བློ་
ཡུལ་ལས་འདས་སོ།།
དེ་ལྟ་བུའི་སྐྱེས་བུ་དམ་པ་འདི་ཉིད་དགུང་གྲངས་བདུན་ཅུ་དོན་བདུན་བར་
བཞུགས་ནས་བསྟན་འགྲོའི་དོན་མཐའ་ཀླས་པར་མཛད་མཐར། རབ་བྱུང་བཅུ་དྲུག་



པའི་ཆུ་ཕོ་འབྲུག་ལོ་ཟླ་ ༤ ཚེས་ ༡༢ ལ་ཨེ་ཝཾ་ཁང་གསར་བླ་བྲང་དུ་ཞི་བར་
གཤེགས་པའི་ཚུལ་བསྟན་ཏོ།།
སློབ་མ་དཔལ་ས་སྐྱའི་ཁྲི་ཆེན་སྒྲོལ་མ་ཕོ་བྲང་པ་ངག་དབང་ཀུན་དགའ་ཐེག་
ཆེན་དཔལ་འབར་ཕྲིན་ལས་དབང་གི་རྒྱལ་པོ་དང་། ཕན་ཁང་མཁན་པོ་ངག་དབང་
མཁས་གྲུབ་རྒྱ་མཚོ། ཀླུ་ལྡིང་མཁན་པོ་འཇམ་དབྱངས་ཐུབ་བསྟན་ལུང་རྟོགས་ཆོས་
ཀྱི་རྒྱལ་མཚན། ན་ལནྡྲ་བཅོ་བརྒྱད་ཁྲི་ཆེན་ངག་དབང་མཁྱེན་རབ་ཐུབ་བསྟན་
ལེགས་བཤད་རྒྱ་མཚོ། ས་སྐྱ་ལྷ་ཁང་མཁན་ཆེན་འཇམ་དཔལ་བཟང་པོ་སོགས་
མཁས་བཙུན་བཟང་པོའི་དཔལ་མངའ་མང་དུ་བྱོན་པ་རྣམས་ཀྱིས་ལམ་འབྲས།
སྒྲུབ་ཐབས་ཀུན་བཏུས། རྒྱུད་སྡེ་ཀུན་བཏུས་རྣམས་ཉམས་བཞེས་འཆད་སྤེལ་གྱིས་
བསྟན་པ་རིན་པོ་ཆེ་བསྐྱངས་དང་སྐྱོང་བཞིན་པའོ།།
ཞེས་པ་འདི་ནི་རྗེ་བླ་མའི་ཞལ་སློབ་རྩེ་གདོང་གྲྭ་དཔལ་ལྡན་བློ་གྲོས་ཀྱིས་བརྗོད་བྱའི་ཟིན་བྲིས་
གནང་སྟེ་ལྷ་རེག་ཧིན་སྒོར་བཅོ་ལྔའི་རྟེན་བཅས་བསྐུལ་གནང་བ་བཞིན། སྐུལ་བ་པོའི་ཟིན་བྲིས་གཞིར་
བཅོ། རང་ནས་ཀྱང་གང་ཤེས་བསྣན་ཏེ། མགོན་པོ་གང་གི་སློབ་འབང་ཐ་ཤལ་ཏྲེ་ཧོར་གདོང་ཐོག་
སྦྲུལ་མིང་ངག་དབང་ཐེག་མཆོག་བསྟན་པའི་རྒྱལ་མཚན་གྱིས། རབ་རྒྱལ་ཤིང་ཡོས་སྨིན་ཟླའི་ཡར་
ཚེས་བཅུ་ལ་འཕགས་ཡུལ་ལྡི་ལི་གསར་པར་གུས་པས་བྲིས་པ་ཚེ་རབས་ཀུན་ཏུ་རྗེ་བཙུན་བླ་མས་
རྗེས་སུ་འཛིན་པའི་རྒྱུར་གྱུར་ཅིག བཀྲ་ཤིས།
69



ྋསྐྱབས་མགོན་༧རྒྱལ་བའི་དབང་པོར་བསྟོད་པ།
ཨོཾ་སྭ་སྟི། ཕྱོགས་དུས་རྒྱལ་བའི་སྙིང་རྗེའི་རང་གཟུགས་ནི། །བྱང་སེམས་ཚུལ་
བསྟན་སྙིང་རྗེའི་སྤྱན་དཀྱུས་ཡངས། །རིགས་དྲུག་གནས་སུ་སྙིང་རྗེའི་ཟློས་གར་
བསྒྱུར། །སྤྱན་རས་གཟིགས་མགོན་སྙིང་རྗེའི་དབང་ཕྱུག་རྒྱལ། ༡ །སྔོན་ཚེ་ཤཱཀྱའི་
དབང་པོའི་སྤྱན་སྔ་རུ། །མ་འོངས་བྱང་ཕྱོགས་མཐའ་འཁོབ་འདུལ་བ་ཡི། །ཐུགས་
བསྐྱེད་ཇི་བཞིན་གང་འདུལ་སྒྱུ་འཕྲུལ་གྱིས། །གངས་ཅན་འགྲོ་བའི་མགོན་སྐྱབས་
མཛད་ལ་བསྟོད། ༢ །ལྷག་པར་ཆེར་སྙིགས་དུས་ངན་སྨག་རུམ་དུ། །བོད་འབངས་མི་
བཟད་དsཁས་མནར་བ་ན། །བྱམས་བརྩེའི་འོད་ཟེར་བྱེ་བའི་དཀྱིལ་འཁོར་ཆེ། །ཀུན་
གསལ་དབྱིངས་སུ་རིངས་པར་འཆར་དེར་བསྔགས། ༣ །རིགས་དྲུག་སེམས་ཅན་
ཐར་པར་འཁྲིད་མཛད་རྗེ། །བཅས་རང་ཉེས་པས་གཞར་ཡང་མ་གོས་བཙུན། །སྒྲིབ་
གཉིས་རྩུབ་པའི་རེག་བྱ་ཀུན་སྤངས་འཇམ། །ཐར་པ་འདོད་པའི་སེམས་ལྡན་ཡོངས་
ཀྱི་དཔལ། ༤ །ངག་ལ་དབང་འབྱོར་ཆོས་ཚུལ་མཐའ་ཡས་འདོམས། །བློ་གྲོས་
བཟང་ལྡན་འགྲོ་ཀུན་རྗེས་སུ་འཛིན། །ཡེ་ནས་ཤེས་པ་ཆོས་སྐུ་མངོན་དུ་མཛད། །དོན་
གཉིས་མཐར་ཕྱིན་བླ་མ་སྤྱི་བོས་མཆོད། » །ལུང་དང་རྟོགས་པའི་བསྟན་པ་རིན་པོ་
ཆེ། །བཤད་དང་སྒྲུབ་པས་འཛིན་མཁས་ཟླ་བྲལ་ཁྱོད། །རྒྱལ་བའི་རིང་ལུགས་ཡོངས་
ཀྱི་བདག་པོ་རུ། །སྐྱེ་རྒུ་བསྔག་པའི་དབྱངས་སྙན་སྒྲོགས་ལ་བྲེལ། ༄༅ །ཇི་སྙེད་ཤེས་
བྱ་རྒྱུ་ཆེ་ས་ལེར་མཁྱེན། །ཇི་ལྟ་གནས་ལུགས་མཚོ་ལྟར་ཟབ་པ་རྟོགས། །རྫོགས་
སངས་རྒྱས་དང་རྣམ་དབྱེར་མ་མཆིས་ཀྱང༌། །སྡོམ་བརྩོན་མི་ཡི་རྣམ་རོལ་སྟོན་ལ་



འདུད། ༧ །རིགས་རུས་སྟོབས་འབྱོར་ཤེས་རིག་གོ་གནས་ཀྱིས། ཁེངས་ལྡན་འོད་
ཅན་མང་པོ་ཚོགས་དབུས་སུ། །གང་ཁྱོད་ལུགས་ཟུང་མཁྱེན་པའི་འོད་དཀར་ཅན།
དོགས་མེད་རྒྱུ་བས་ཀུན་ཀྱང་འཁོར་དུ་མཛེས། ༤ །ཤེས་ལྡན་ཡོངས་ཀྱིས་སྨོན་པའི་
གནས་གཅིག་པུ། །འཛམ་གླིང་ཞི་བདེ་སྒྲུབ་པའི་ཐབས་དམ་པ། །འཚེ་མེད་གཞན་
ཕན་མཛད་བཟང་ཆེར་སྤེལ་བས། །ཞི་བདེའི་དེད་དཔོན་ཆེན་པོར་མངའ་ཡང་གསོལ།
༄༅ །ཐེའུ་རང་ལྟར་མཐོང་དེ་དུས་བོད་སྡུག་ཅེས། །སློབ་དཔོན་ཆེན་པོའི་ལུང་དོན་ཐོག་
བབས་ཚེ། །ཐུགས་རྗེའི་འཇུག་པ་དུས་ལས་མི་ཡོལ་བར། །སྤང་བླང་ལམ་སྟོན་
བཀའ་དྲིན་དྲན་བཞིན་དད། ༡༠ །དེ་ཚེ་འབྱུང་པོས་རྒྱུད་བརླམས་བྲང་འགྲོ་ཡིས།
།ལུང་རིགས་གཤོག་ཡངས་མཁའ་ལྡིང་དབང་པོ་ལ། །ཚུལ་མིན་རྒོལ་བའི་སྤྱོད་ངན་
ལྷུར་བླངས་ཀྱང་། །ཕམ་པའི་གནས་སུ་ལྷུངས་པ་དངོས་པོའི་གཤིས། ༡༡ །གང་གི་
གསང་གསུམ་ཡོན་ཏན་ཕྲིན་ལས་ཀྱི། ཁྱད་ཆོས་ངོ་མཚར་གཟི་བརྗིད་དཔུང་ཚོགས་
ཀྱིས། །སྲིད་གསུམ་དབང་བསྒྱུར་མཚུངས་པ་མེད་པའི་སྡེ། །སྲིད་ཞིའི་དགེ་ལེགས་
མགྲོན་དུ་ཁུག་འདི་རྨད། ༡༢ །བཅོས་མིན་དད་པས་ཆ་ཙམ་བསྔགས་འདི་དང༌།
།རང་གཞན་ལེགས་བྱས་གཅིག་ཏུ་བསྡོམས་པའི་མཐུས། །མགོན་པོ་མཆོག་གི་
ཞབས་པད་བསྐལ་བརྒྱར་བརྟན། །མཛད་བཟང་ས་ཆེན་ཐ་གྲུར་རྒྱས་གྱུར་ཅིག ༡༣
ཅེས་པའང་བོད་གཞུང་ཕྱི་དྲིལ་ལས་ཁུངས་ནས་བཀའ་ཕེབས་བཞིན། ༧གོང་ས་སྐྱབས་མགོན་
ཆེན་པོ་མཆོག་གངས་ཅན་བོད་ཀྱི་མགོན་དུ་གསེར་ཁྲིར་མངའ་གསོལ་ནས་ལོ་ ༤༠ དང༌། ཆོས་སྲིད་
མཛད་ཕྲིན་བཞེས་ནས་ལོ་ ༡༠ འཁོར་བའི་དགའ་སྟོན་དུ། མགོན་པོ་གང་གི་བཀའ་འབངས་གྱི་ན་བ།
བོད་ལྗོངས་མདོ་སྟོད་དཀར་མཛེས་ཏྲེ་ཤོད། གདོང་ཐོག་ཆོས་སྡེ་རིག་གྲོལ་ཕུན་ཚོགས་གླིང་གི་སྤྲུལ་
འ1



མིང་ཧྲལ་པོ། ངག་དབང་ཐེག་མཆོག་བསྟན་པའི་རྒྱལ་མཚན་འབོད་པས། བོད་རྒྱལ་ལོ་ ༢༡༢༧ རབ་
བྱུང་བཅུ་བདུན་པའི་རྣམ་གནོན་ལྕགས་ཕོ་འབྲུག་གི་ལོ། ཁྲ་ཟླ་བའི་དཀར་ཕྱོགས་རྒྱལ་བ་དང་པོའི་
ཚེས་དགེ་བར། ཨ་མེ་རི་ཀ་མང་སྡེ་གཅིག་བསྒྲིལ་རྒྱལ་ཁབ་ཀྱི་མངའ་སྡེ་ཝ་ཤིང་ཀྲོན་ཁུལ། གྲོང་ཁྱེར་
སི་ཨེ་ཀྲལ། རང་གནས་དབང་ཆེན་གྲུབ་པའི་དགའ་ཚལ་དུ་གུས་པ་ཆེན་པོས་སྦྱར་བ་བཀྲ་ཤིས་བདེ་
ལེགས་ཕུན་སུམ་ཚོགས་པར་ཤོག།
72.



བལ་ཡུལ་ཡང་ལེ་ཤོད་དུ་ཁྲ་རིག་སྤྲུལ་སྐུ་འཇམ་དབྱངས་དམ་ཆོས་ཉི་མས་བཞེངས་པའི་བྱང་ཆུབ་
མཆོད་རྟེན་གྱི་དཀར་ཆག
༧རྒྱལ་བའི་གསང་གསུམ་ཡོན་ཏན་ཕྲིན་ལས་ཀྱི། །རྟེན་ཀུན་གཅིག་ཏུ་སྤུངས་པའི་
མཆོད་སྡོང་ཆེ། །མཐོང་ཐོས་དྲན་རེག་ཙམ་གྱིས་སྐྱེ་འགྲོ་རྣམས། །འཁོར་བ་ལ་
དགྲོལ་རྟེན་མཆོག་དད་པས་བསྔགས། །རྒྱལ་བས་ལུང་བསྟན་རྗེ་བཙུན་ཨེ་ཝཾ་པ་
ཆེན་པོའི་རིང་ལུགས་འཛིན་སྐྱོང་སྤེལ་བའི་སྐྱེས་བུ་དམ་པ་བདེ་བར་གཤེགས་པ་ཁྲ་
རིག་སྐུ་ཕྲེང་དྲུག་པ་འཇམ་དབྱངས་དམ་ཆོས་ཉི་མ་རིན་པོ་ཆེ་མཆོག་གིས།
འཕགས་པའི་ཡུལ་དང་། བལ་ཡུལ། གངས་ཅན་བོད་ཀྱི་ས་ཕྱོགས་དུ་མར་དགོན་སྡེ་
དང༌། ལྷ་ཁང་། སྐུ་གསུང་ཐུགས་རྟེན་གསར་བཞེངས་དང༌། ཉམས་གསོའི་མཛད་པ་
ལས་ཀྱི་འཁོར་ལོ་བསམ་གྱིས་མི་ཁྱབ་པ་ཞིག་བསྐྱང་པའི་ནང་ཚན། གསང་ཆེན་རྡོ་
རྗེ་ཐེག་པའི་གནས་ཆེན་པོ་ཉེ་བའི་ཚན་དྷོ་བལ་ཡུལ་གྱི་མཐིལ། སློབ་དཔོན་ཆེན་པོ་
མཚོ་སྐྱེས་ཞབས་ཀྱིས་ཕྱག་རྒྱ་ཆེན་པོའི་དངོས་གྲུབ་བརྙེས་པའི་སྒྲུབ་གནས་ཀྱི་
རྒྱལ་པོ་ཡང་ལེ་ཤོད་ཀྱི་བྲག་ཕུག་དང་ཉེ་བའི་ས་ཕྱོགས་སུ་ལེགས་པར་བཞེངས་
པའི་མཆོད་རྟེན་ཆེན་པོ་མཐོ་ཚད་བསྐུམ་ཁྲུ་བརྒྱ་དང་བརྒྱད་ཅན། ཕྱི་བྱང་ཆུབ་
མཆོད་རྟེན་གྱི་དབྱིབས་ལ་ནང་དྲི་མེད་རྣམ་གཉིས་ཀྱི་ལུགས་ལྟར་བསྐྲུན་པའི་ནང་
གཟུངས་གཞུག་གི་རིམ་པ་སྟོན་པ་ཤཱཀྱ་ཐུབ་པའི་རིང་བསྲེལ་འཁྲུལ་མེད་ཀྱིས་
གཙོས་རྒྱུད་དང༌། རྒྱ་གཞུང་ལས་ཇི་སྐད་གསུངས་པ་བཞིན་གཟུངས་གཞུག་རྣམས་
མཐོང་བ་བརྒྱུད་པའི་ཕྱག་ལེན་བཞིན་ཚད་ལྡན་བསྒྲུབས་ཤིང༌། ཁྱད་པར་དུ་ཟངས་
7



གསེར་གྱི་ཉེ་བའི་སྲས་ཆེན་བརྒྱད་ཀྱི་སྐུ་བརྙན། གུ་རུ་སྟོང་སྐུ། རྒྱལ་བའི་བཀའ་
འགྱུར་རོ་ཅོག་ཚར་བརྒྱ་དང་བརྒྱད། ཤེར་ཕྱིན་སྟོང་ཕྲག་བརྒྱ་པ་ཚར་བརྒྱ་དང་
བརྒྱད། འཕགས་ཡུལ་གྱི་བསྟན་བཅོས་འགྱུར་རོ་ཅོག་ཚར་གཅིག ཟངས་གསེར་གྱི་
རྣམ་རྒྱལ་མཆོད་རྟེན་སྟོང་ཕྲག་གཅིག་སོགས་སྐུ་གསུང་ཐུགས་རྟེན་མཆོད་པའི་
རྫས་མང་པོས་མཛེས་པར་བརྒྱན་པ་ལ། དཔལ་ཆེན་རྡོ་རྗེ་ཕུར་པའི་དཀྱིལ་འཁོར་གྱི་
ཆོ་ག་ལ་བརྟེན་ནས་རབ་ཏུ་གནས་པ་རྒྱས་པས་མངའ་གསོལ་ཏེ། ལྷར་བཅས་འགྲོ་
བའི་ཞིང་མཆོག་རྨད་དུ་བྱུང་བར་བྱོན་པའི་མཆོད་རྟེན་ཆེན་པོ་འདི་ལ། ནམ་ཞག་
རྒྱུན་དང༌། ཁྱད་པར་ཆོ་འཕྲུལ་ཟླ་བ། ས་ག་ཟླ་བ། སྟོན་པའི་མཛད་ཆེན་གྱི་དུས་ཚེས།
བླ་མ་གོང་མ་རྣམས་ཞི་བར་གཤེགས་པའི་དུས་ཚེས་ཉ་སྟོང་ཚེས་བརྒྱད། ཉི་ཟླ་
གཟའ་འཛིན་གྱི་དུས་སོགས། མདོ་རྒྱུད་རྣམས་ལས་དཀར་ནག་གི་ལས་གང་བྱས་
འགྱུར་ཁྱད་ཆེ་བར་གསུངས་པས་དུས་ཆེན་དེ་རྣམས་ལ་ཕྱག་དང༌། སྐོར་བ། ཆུ་
གཙང་དང་། མེ་ཏོག མར་མེ། དར་དཔྱང་། དྲིལ་གཡེར། སྐུ་དཀར་གསོལ་བ་སོགས་
ཀྱིས་བཀུར་སྟི་རིམ་གྲོ་བྱས་ན་ཕན་ཡོན་ཚད་མེད་པ་འབྱུང་བ་མདོ་རྒྱུད་བསྟན་
བཅོས་རྣམས་ལས་ཡང་ཡང་གསུངས་པ་དང་། ཐ་ན་མཆོད་རྟེན་ལ་བལྟས་ནས་
སེམས་དད་པས་ལུས་ཀྱིས་ཐལ་མོ་སྦྱར་ཏེ་ངག་ཏུ་སྐྱབས་སུ་མཆིའོ་བརྗོད་པ་ཙམ་
གྱིས་ཀྱང་བསྐལ་པ་དུ་མར་བསགས་པའི་ལས་སྒྲིབ་བྱང་ནས་ཐར་པ་དང་ཐམས་
ཅད་མཁྱེན་པའི་གོ་འཕང་མྱུར་དུ་འཐོབ་པར་འགྱུར་བ་ནི་མི་བསླུ་བ་སྟེ། སྔོན་ཁྱིས་
ཕག་དེད་ནས་ཕག་གིས་བྲོས་ཞོར་དུ་མཆོད་རྟེན་ཞིག་ལ་སྐོར་བ་བྱས་པའི་བསོད་
ནམས་ཀྱིས་ཐར་པའི་ས་བོན་ཐེབས་ཏེ་མི་རིང་བར་འཁོར་བ་ལས་ཐར་པའི་གཏམ་
74



རྒྱུད་གསུངས་པ་སོགས་མདོ་རྒྱུད་ཀུན་ལས་རྒྱལ་བའི་སྐུ་གསུང་ཐུགས་རྟེན་ནི།
གང་གིས་མཐོང་བ་དང་། ཐོས་པ་དང་། དྲན་པ་དང་། རིག་པ་ཙམ་གྱིས་སྡུག་བསྔལ་
ལས་གྲོལ་བས་གྲོལ་བ་བཞི་ལྡན་ཞེས་ཡང་ཡང་བསྔགས་སོ།།
མཆོད་རྟེན་བཞེངས་པའི་ཕན་ཡོན་དམ་ཆོས་པདྨ་དཀར་པོ་ལས། གང་གིས་
མཆོད་རྟེན་རྡོ་ལས་བྱས་པ་དང་། །གང་གིས་ཨ་ག་རུ་དང་ཙནྡན་ནམ། །གང་གིས་
ཐང་ཤིང་མཆོད་རྟེན་བྱས་པ་དང༌། །ལ་ལས་ཤིང་ངམ་གཞན་ལས་བྱས་པ་དང༌། །ས་
དང་སོ་ཕག་ལས་ནི་བརྩིགས་པ་ཡི། །རྒྱལ་བའི་མཆོད་རྟེན་དགའ་ཞིང་བྱས་པ་དང་།
།དེ་ཕྱིར་ས་རྡུལ་ཕུང་པོ་དག་ལས་ཀྱང་། །མྱ་ངམ་དགོན་པ་དག་ཏུ་བྱས་པ་དང་།
།བྱིས་པ་རྩེད་མོར་དེ་དང་དེ་དག་ཏུ། །གང་གིས་རྒྱལ་བ་དེ་དག་མཆོད་རྟེན་དག །བྱེ་
མ་ལས་ནི་ཕུང་པོར་བྱས་པ་ཡང༌། །དེ་རྣམས་ཀྱིས་ཀྱང་བྱང་ཆུབ་འཐོབ་པར་འགྱུར།
ཞེས་དང་། མཆོད་རྟེན་ལ་ཕྱག་མཆོད་སྐོར་བ་བྱས་ཡི་ཕན་ཡོན་ནི། འོད་ཟེར་དྲི་མ་
མེད་པའི་མདོ་ལས། རིགས་ཀྱི་བུའམ། རིགས་ཀྱི་བུ་མོ་གང་ལ་ལ་ཞིག་གིས་མཆོད་
རྟེན་དེ་ལ་བསྐོར་བ་བྱས་སམ། ཕྱག་བྱས་སམ། མཆོད་པ་ཕུལ་ཡང་རུང་སྟེ། དེ་
བཞིན་གཤེགས་པའི་བྱིན་གྱིས་བརླབས་ཀྱིས་བླ་ན་མེད་པའི་བྱང་ཆུབ་ཀྱི་ལམ་
ལས་ཕྱིར་མི་ལྡོག་པར་ཡང་འགྱུར་རོ། །སྔོན་གྱི་ལས་ཀྱི་སྒྲིབ་པ་རྣམས་ཀྱང་འབྱང་
བར་འགྱུར་རོ། །ཞེས་དང་། མཆོད་རྟེན་བསྐོར་བའི་ཚིགས་སུ་བཅད་པ་ལས། མཆོད་
རྟེན་བསྐོར་བ་བྱས་པ་ཡིས། །ལྷ་ཀླུ་གནོད་སྦྱིན་དྲི་ཟ་དང༌། །ལྷ་མིན་མཁའ་ལྡིང་
མིའམ་ཅི། །ལྟོ་འཕྱེ་ཆེ་རྣམས་མཆོད་བྱེད་འགྱུར། །དལ་བ་རྙེད་དཀའ་ཐོབ་གྱུར་ནས།
།སྐད་ཅིག་གཅིག་ཙམ་བར་དུ་ཡང་། །མཆོད་རྟེན་བསྐོར་བ་བྱས་པས་ནི། །མི་ཁོམ་



བརྒྱད་རྣམས་སྤོང་བར་འགྱུར། །མཆོད་རྟེན་བསྐོར་བ་བྱས་པས་ནི། །དྲན་དང་ལྡན་
ཞིང་བློ་གྲོས་ལྡན། ཁ་དོག་ལྡན་ཞིང་འཛངས་པ་དང༌། །ཐམས་ཅད་དུ་ནི་མཆོད་པར་
འགྱུར། །མཆོད་རྟེན་བསྐོར་བ་བྱས་པས་ནི། །ལྷ་དང་དེ་བཞིན་མི་རྣམས་ཀྱིས། །ཚེ་
རིང་བ་ཡང་དེ་ཡིས་ཐོབ། །གྲགས་པ་ཆེན་པོ་འཐོབ་པར་འགྱུར། ཞེས་དང་། གསང་
བ་རིང་བསྲེལ་གྱི་མདོ་ལས། སེམས་ཅན་གང་དག་མཆོད་རྟེན་ལ་ཕུ་དུད་དང་བསྟི་
སྟངས་བྱེད་པ་དེ་དག་ངེས་པར་ཕྱིར་མི་ལྡོག་པར་འགྱུར་ཞིང་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་རོ། ། ཕྱག་
འཚལ་བ་གཅིག་དང་བསྐོར་བ་བྱེད་པ་གཅིག་གིས་མནར་མེད་པ་ཐུག་པ་ལ་
སོགས་པ་རྣམས་ཡོངས་སུ་ཐར་བར་འགྱུར་ཞིང་ཕྱིར་མི་ལྡོག་པར་འགྱུར་རོ། །གནས་
གང་ན་མཆོད་རྟེན་ནམ་གཟུགས་བརྙན་འདི་ལྟ་བུ་གནས་པའི་ས་ཕྱོགས་དེ་ཡང་དེ་
བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབ་པར་འགྱུར་རོ། །ཞེས་སོགས་
རྒྱ་ཆེར་གསུངས་སོ།། དེས་ན་བདག་བདེ་ལེགས་སུ་འདོད་པ་རྣམས་ཀྱིས་མཆོད་
རྟེན་ཆེན་པོ་འདི་ལ་བརྟེན་ནས་བསོད་ནམས་དང་ཡེ་ཤེས་ཀྱི་ཚོགས་བསག་པ་ལ་
འབད་པར་རིགས་སོ།།
ཞེས་མཆོད་རྟེན་ཆེན་པོའི་གླེང་བ་འདི་ནི། མཆོག་སྤྲུལ་དམ་པའི་ཐུགས་སྲས་རག་ཤུལ་བླ་མ་
འཇམ་དབྱངས་ཆོས་གྲགས་ཀྱིས་གསུང་བསྐུལ་མ་ལྡོག་ཙམ་དུ། གདོང་ཐོག་བསྟན་པའི་རྒྱལ་མཚན་
གྱིས། ལྕགས་འབྲུག་ཧོར་ཟླ་ ༤ ཚེས་ ༡༤ དཔལ་ས་སྐྱ་པ་ཆེན་པོ་ཀུན་དགའ་སྙིང་པོའི་དགོངས་
རྫོགས་དུས་བཟང་ཉིན། ཤར་ཕྱོགས་མཚོ་གླིང་གི་རྒྱལ་ཁབ་སིངྒ་པུར་དུ་དད་དང་དྭང་བས་བྲིས་པ་
དགེ་ལེགས་འཕེལ།།
76



གདོང་ཐོག་དགོན་དུ་གདོང་གྲྭ་བློ་དགའ་ལགས་ཀྱིས་བཞེངས་པའི་དུས་འཁོར་མཆོད་རྟེན་གྱི་
དཀར་ཆག
།དཀོན་མཆོག་གསུམ་ལ་གུས་བཏུད་ནས། །དུས་འཁོར་མཆོད་རྟེན་བཞེངས་པ་ཡི།
།ལོ་རྒྱུས་ཕན་ཡོན་དང་བཅས་པ། །ཉུང་ངུའི་ངག་གིས་བསྙད་པར་བྱ།
དེ་ཡང་རབ་བྱུང་ ༡༧ པའི་ལྕགས་འབྲུག་སྤྱི་ལོ་ ༢༠༠༠ ལོར། བོད་ལྗོངས་མདོ་
ཁམས་ཏྲེ་ཤོད་དཀར་མཛེས་ཁུལ། གདོང་ཐོག་ཆོས་སྡེ་རིག་གྲོལ་ཕུན་ཚོགས་གླིང་
དགོན་པར། གདོང་སྤྲུལ་སྐུ་ཕྲེང་གསུམ་པ་ངག་དབང་ཀུན་དགའ་བཀྲ་ཤིས་ཀྱི་སྐུ་
གདུང་ཁང་བུ་བརྩེགས་པ་ཞིག་དགོན་རྒྱབ་ཏུ་བཞེངས་ཡོད་པ་དུས་འགྱུར་གྱིས་
ཞིག་རལ་དུ་སོང་བའི་ཤུལ་དུ། གདོང་གྲྭ་བློ་དགའ་ལགས་ཀྱིས་ལྷག་བསམ་སེམས་
ཤུགས་ཆེན་པོས་དཔལ་དུས་ཀྱི་འཁོར་ལོའི་མཆོད་རྟེན་མཐོ་ཚད་བསྐུམ་ཁྲུ་བརྒྱ་
ལྷག་ཅན་ཞིག་བཞེངས། མཆོད་རྟེན་གྱི་ཐོག་བརྩེགས་དང་པོའི་ནང་དུས་འཁོར་གྱི་
སྐུ་བརྙན་ཤིང་བརྐོས་ཐོག་ཚད་མ་དང༌། བར་ཐོག་ཏུ་སྟོན་མཆོག་ཐུབ་པའི་དབང་
པོའི་སྐུ་བརྙན་ཤིང་བརྐོས་ཐོག་ཚད་ལྷག་ཙམ་དང་། གུ་རུ་པདྨ་འབྱུང་གནས་ཀྱི་སྐུ་
བརྙན་ཤིང་བརྐོས་གཙོས་སངས་རྒྱས་བྱང་སེམས་ཀྱི་སྐུ་བརྙན་མང་པོ་བཞེངས།
འོག་ཐོག་ཐོག་བརྩེགས་ཕྱེད་གཉིས་ཅན་དུ་བཀའ་འགྱུར་དང་། བསྟན་འགྱུར་ཚར་
བརྒྱ་ལྷག་བཞུགས། སྐུ་རྟེན་རྣམས་ཀྱི་ནང་ཐའེ་ལནྜའི་རྒྱལ་ས་བན་ཀོག་ནས་བྱོན་
པའི་སངས་རྒྱས་ཀྱི་གདུང་རུས། དཔལ་ས་སྐྱ་ཁྲི་ཆེན་དང་། ངོར་ཀླུ་སྡིངས་མཁན་
ཆེན། ན་ལནྡྲའི་བཅོ་བརྒྱད་ཁྲི་ཆེན་རྣམས་ཀྱི་ཕྱག་ནས་སྩལ་བའི་བླ་མ་གོང་མ་མང་
77



པོ་དབུ་ལོ། ན་བཟའ། བྱིན་རྟེན། རྒྱ་གར་གྱི་གནས་ཆེན་བཞི་དང༌། བལ་ཡུལ་མཆོད་
རྟེན་བྱ་རུང་ཁ་ཤོར་སོགས་གནས་རྩ་ཆེ་མང་པོའི་ས་སྣ་རྡོ་སྣ་སོགས་བཞུགས་སུ་
གསོལ། ཕྱི་རོལ་དུ་མཆོད་རྟེན་ཆུང་ཆུང་བརྒྱ་དང་ཉེར་བརྒྱད་ཀུན་ནས་ཡོངས་སུ་
བསྐོར་ཏེ་སྦྱར། གསར་རྙིང་ཆོས་ལུགས་ཁག་གིས་སྒྲུབ་ཆོག་རབ་གནས་ཀྱིས་བྱིན་
རླབས་མངའ་གསོལ་མཛད། རྟེན་གསུམ་རྣམས་ཀྱི་མདུན་དུ་མཆོད་པའི་ཡོ་བྱད་
ཡོན་ཆབ་མཆོད་ཏིང་དང་། མར་མེ་མཆོད་ཀོང་ཆེ་ལེགས་མང་པོ་ཚར་དུ་དངར་བ་
བསྒྲིགས། དེ་ལྟར་རྣམ་དཀར་གྱི་བྱ་བ་རླབས་པོ་ཆེ་ལ་རྗེས་སུ་ཡི་རངས་ཀྱིས་
བསྔགས་བརྗོད་དང་ཆབས་ཅིག་མཆོད་རྟེན་བཞེངས་པ་དང༌། དེ་ལ་ཕྱག་མཆོད་
བསྐོར་བའི་ཕན་ཡོན་ལུང་ལས་འབྱུང་བ་བཞིན་ཅུང་ཟད་བསྙད་པར་བྱ་སྟེ། ཇི་སྐད་དུ།
།དམ་ཆོས་པད་དཀར་ལས། །ས་དང་སོ་ཕག་ལས་ནི་རྩིག་པ་ཡི། །རྒྱལ་བའི་མཆོད་
རྟེན་དེ་བཞིན་བྱས་པ་དང་། །དེ་ཕྱིར་ས་རྡུལ་ཕུང་པོ་དག་ལས་ཀྱང་། །མྱ་ངམ་དགོན་
པ་དག་ཏུ་བྱས་པ་དང༌། །བྱིས་པས་རྩེད་མོ་དེ་དང་དེ་དག་ཏུ། །གང་གིས་རྒྱལ་བ་དེ་
ཕྱིར་མཆོད་རྟེན་དག །བྱེ་མ་ལས་ནི་ཕུང་པོར་བྱས་པ་ཡང་། །དེ་རྣམས་ཀྱིས་ཀྱང་
བྱང་ཆུབ་ཐོབ་པར་འགྱུར། །ཞེས་སོགས་རྒྱ་ཆེར་གསུངས་པ་དང་། སྤྱན་རས་
གཟིགས་ཀྱི་མདོ་ལས། །བཅོམ་ལྡན་མཆོད་རྟེན་རྣམས་ལ་པུས་བཙུགས་ཕྱག་བྱས་
ན། །དཔའ་ཞིང་སྟོབས་དང་ལྡན་པའི་འཁོར་ལོས་བསྒྱུར་བར་འགྱུར། །གསེར་གྱི་
མདོག་ལྡན་མཚན་རྣམས་ཀྱི་ནི་གོ་ཆར་འགྱུར། །མཐུ་ཆེན་བླ་མར་འགྱུར་ཞིང་ཐུབ་
པར་དགའ་བར་འགྱུར། །ཞེས་དང་། གསལ་རྒྱལ་གྱིས་ཞུས་པའི་མདོ་ལས། །ཐུབ་
དབང་མཆོད་རྟེན་རྡོ་ཐལ་བྱུགས་པ་ཡིས། །ལྷ་མིའི་འཇིག་རྟེན་དག་ན་ཚེ་རིང་ཞིང་།
འ8



།ལུས་སེམས་ནད་མེད་མྱ་ངན་ཡོངས་སྤངས་ཏེ། །རྟག་ཏུ་སྐྱིད་ཅིང་ནོར་གྱིས་ཕྱག་
པར་འགྱུར། །ཞེས་སོགས་དང་། མཆོད་རྟེན་བསྐོར་བའི་ཚིགས་སུ་བཅད་པ་ལས།
།འཇིག་རྟེན་མགོན་པོའི་མཆོད་རྟེན་ལ། །བསྐོར་བ་བྱས་པའི་ཡོན་ཏན་གང་། །དེ་ནི་
ཚིག་ཙམ་ཉི་ཚེ་ཡིས། །ལེགས་པར་བསྟན་པར་མི་ནུས་སོ། །ཞེས་སོགས་མདོ་རྒྱུད་
དུ་མ་ནས་གསུངས་པས། བདག་ལེགས་སུ་འདོད་པ་རྣམས་ཀྱིས་སེམས་བསྐྱེད་
བཟང་པོས་མཆོད་རྟེན་ལ་ཕྱག་མཆོད་བསྐོར་བ་དང་། སྨོན་ལམ་འདེབས་པ། སྐུ་
དཀར་གསོལ་བ། དྲིལ་འཕན་གྱིས་བརྒྱན་པ་སོགས་དལ་རྟེན་ལ་སྙིང་པོ་ལེན་པ་
ཤིན་ཏུ་གཅེས་སོ།།
ཞེས་པའང་རྣམ་དཀར་བྱེད་པོས་འདི་འདྲ་ཞིག་འབྲི་དགོས་ཞེས་ནན་ཆེར་བསྐུལ་བའི་ངོར། རབ་
གནས་ཆུ་རྟ། ཧོར་ཟླ་ ༧ ཚེས་ ༢༩ དགེ་བར་ལྷོ་ཕྱོགས་མཚོ་གླིང་སིངྒ་པུར་དུ། གདོང་སྤྲུལ་ལྔ་པ་བསྟན་
པའི་རྒྱལ་མཚན་གྱིས་བྲིས་པ་སརྦ་མངྒ་ལཾ།།
འ9



བོད་རིགས་གཞོན་ནུའི་ངོ་བོ་ངོ་སྤྲོད་ཀྱི་གླུ་གཞས།
ང་ཚོ་བོད་རིགས་གཞོན་ནུ། །གསར་བརྗེའི་ལྟ་བ་གཞོན་ནུ། །རྒྱལ་གཅེས་སེམས་
ཤུགས་གཞོན་ནུ། །ཕྱི་ནང་ཤེས་ཡོན་གཞོན་ནུ། ༡ །༧གོང་ས་ཆེན་པོའི་བཀའ་དགོངས།
།ངོ་ལྐོག་མེད་པར་སྒྲུབ་མཁན། །དད་པ་དམ་ཚིག་ལྡན་པའི། །ཐུགས་སྲས་སློབ་
འབངས་གཞོན་ནུ། ༢ །བོད་ལྗོངས་རྒྱལ་ཁབ་ཆེན་པོ། །རང་བཙན་དམངས་གཙོ་
བསྒྲུབ་ལ། །ལུས་དང་སྲོག་ཀྱང་གཏོང་ནུས། །ཞུམ་མེད་སྙིང་སྟོབས་གཞོན་ནུ། ༣
།གེགས་ཆག་རླུང་དམར་བྱུང་དུས། །རང་བཙན་དམངས་གཙོའི་ལས་འགུལ། །རྒྱ་
མཚོའི་རྦ་རླབས་ཇེ་འཕེལ། །སུས་ཀྱང་མི་ཐུབ་གཞོན་ནུ། ༤ །མཚུངས་མེད་༧གོང་
ས་ཆེན་པོ། །བློ་མཐུན་ཆོལ་གསུམ་མི་མང་། །ང་ཚོའི་རྒྱབ་ལ་བཞེངས་པ། །སྤོབས་པ་
རབ་བརྟན་གཞོན་ནུ། །
དིལླི་ས་གནས་བོད་རིགས་གཞོན་ནུའི་རྒྱུན་ལས་ནས་གསུང་བསྐུལ་ནན་ཆེའི་ཞལ་ངོ་མ་ལྡོག་
ཙམ་དུ་བོད་ཤར་ཕྱོགས་པ་ཏྲེ་ཧོར་གདོང་ཐོག་སྤྲུལ་སྐུ་བསྟན་པའི་རྒྱལ་མཚན་གྱིས་ ༧ སྤྱི་ཟླ་ ༩
ཚེས་ ༡s ལ་བྲིས་པ་བོད་རྒྱལ་ལོ།།
80



དབུ་མ་ཀླུ་སྒྲུབ་དགོངས་རྒྱན་ལས་འཕྲོས་པའི་གཏམ།
ཀན་བཟོད་ལུས་ཕྲའི་གཙུག་རྒྱན་གངས་ལྗོངས་མཁར། །མཚན་མཆོག་གསུམ་
གྱི་དབྱར་རྔའི་སྒྲ་དབྱངས་ལྡིར། །ལྔ་རིག་ཆར་འབེབས་ས་སྐྱ་པཎྜི་ཏ། །སྙིང་
དབུས་པད་ཟླར་རྟག་བཞུག་བློ་གྲོས་སྩོལ། །རྒྱལ་ཁམས་རིག་པས་བསྐོར་བའི་
སྙིང་སྟོབས་ཅན། །ཚུལ་འཆོས་དགྲ་བཏུལ་དགེ་ཆོས་འཆལ་པོར་འབོད། །གང་
གསུང་བདེན་པ་རྒྱ་མཚོའི་ཆུ་ཐིགས་གཅིག །བསྟན་རྒྱན་འཆལ་པོས་འཐོར་ལ་
སྤྲོ་བ་བརྟས། །
ཞེས་ཚིགས་སུ་བཅད་པའི་ངག་གིས་མགྲིན་ལམ་ཡངས་པོར་ཕྱེས་ཏེ་འདིར་
བརྗོད་པར་བྱ་བ་ནི། བོད་ཀྱི་དུས་བབ་སྤྱིའི་འདོན་ཐེངས་ ༢༩༡ ཐོག མཁས་དབང་
ལོ་ཙཱ་བ་དགེ་འདུན་ཆོས་འཕེལ་འཁྲུངས་ནས་ལོ་བརྒྱ་འཁོར་བའི་རྗེས་དྲན་དུས་
སྟོན་ཨ་རི་ནིའུ་ཡོག ལ་རྩེ་བོད་ཀྱི་དཔེ་མཛོད་ཁང་དུ་ཕྱི་ནང་མི་རིགས་མཁས་
དབང་མང་འཛོམས་ཀྱིས་ཚ་ཚ་འུར་འུར་ངང་བསྐྱངས་པའི་གནས་ཚུལ་འཁོད་པ་
བཀླགས་པས་ཡིད་འགུལ་ཆེར་ཐེབས་ཏེ། དགེ་ཆོས་ཀྱི་དབུ་མ་ཀླུ་སྒྲུབ་དགོངས་
རྒྱན་ལས་འཕྲོས་པའི་གཏམ་ཞིག་སྨྲ་རྒྱུ་ཡིན།
དེ་ཡང་བར་ལམ་རིགས་སྨྲ་ཁ་ཅིག་གིས་ཀླུ་སྒྲུབ་དགོངས་རྒྱན་ནི་ཉག་རོང་ཟླ་
བ་བཟང་པོས་དགེ་ཆོས་ར་བཟི་སྐབས་གསུང་ཐལ་ཤོར་བ་རྣམས་དབྱེ་འབྱེད་མེད་
པར་ཟིན་བྲིས་བྱས་པས་ཡིད་རྟོན་མི་རུང་ཞེས་དང་། ཟླ་བཟང་གིས་དབུ་མ་རྩ་ཤེར་
རབ་བྱེད་དུ་ཡོད་ཀྱང་མི་ཤེས་པས་ནོར་སྲིད་ཅེས་དང༌། བདུད་འཇོམས་རིན་པོ་ཆེས་
81



རྩོམ་བསྐུལ་བྱས་པས་བདུད་འཇོམས་ཀྱིས་རང་འདོད་ལྟར་ལྐོག་བཅོས་བྱས་ཏེ་
དགེ་ཆོས་ལ་ཁ་གཡར་བར་དོགས་སོགས་ཟེར། །
དེ་འདྲའི་གླེང་བརྗོད་ཀྱི་རྒྱུ་མཚན་ནི། ཀླུ་དགོངས་དེ་བཞིན་བོད་སྔ་རབས་པའི་
ལྟ་བའི་བཞེད་ཚུལ་དང་ཕྱོགས་ཉེ་བས་ཡིན། དེ་ལ་ཁོ་བོས་བསམ་ན་དགེ་ཆོས་ཀྱི་
ཡབ་རྙིང་མའི་སྔགས་འཆང་བླ་མ་ཞིག་ཡིན་པ་དང༌། ཚེ་ཏན་ཚང་གིས་དགེ་ཆོས་
ལ་རྡོ་བྲག་ཅེས་འབོད་པས་སྔ་འགྱུར་རྙིང་མ་བའི་གདན་ས་རྡོ་རྗེ་བྲག་གི་བླ་མ་
ཞིག་གི་སྤྲུལ་སྐུའང་ཡིན་སྲིད་པས་ཁོང་ལ་སྔ་འགྱུར་རྙིང་མའི་ལྟ་བའི་ཤན་ཞུགས་
པ་ནི་ཁག་མི་འདུག་བསམ། ཟླ་བཟང་མཁས་པ་ཡིན་མིན་གང་ལྟར་ཡང་གསུང་
ཟིན་ཐར་ཐོར་རྣམ་དགེ་ཆོས་ལ་སྤྱན་བསྟར་ཞུས་སྐབས་ཕྱོགས་བསྡོམ་གྱིས་ཞེས་
ཞལ་ཆེམས་གནང་ལུགས་གསལ། གལ་ཏེ་ར་བཟིའི་གསུང་ནོར་ཡིན་ན། དེ་ང་ར་
བཟི་དུས་ཀྱི་སྐད་ཆ་རེད། མེད་པ་གྱིས་གསུངས་ཡོད་དགོས་ངེས་དང་། བདུད་
འཇོམས་རིན་པོ་ཆེས་བརྩམས་པའི་པར་བྱང་དུའང་སྔོགས་བརྗོད་མཛད་པས་
བསྟན་བཅོས་ཡང་དག་ཏུ་དཔོགས་ཐུབ། གུ་རུའི་ལུང་ཟིན་རྩོད་མེད་ཡོངས་གྲགས་
ཀྱི་མཁས་གྲུབ་ཆེན་པོ་ཞིག་གིས་དགེ་ཆོས་ལ་ཁ་གཡར་ནས་ལྐོག་བཅོས་སྤྱོད་ངན་
དེ་འདྲ་མཛོད་དོགས་ནི་རྨི་ལམ་དུའང་མི་བསམ་མོ།།
གཞན་ཡང་དགའ་ཤར་ཛེ་སྨད་སྤྲུལ་སྐུ་ཞེས་དོལ་རྒྱལ་སྐྱབས་སུ་བསྟེན་ཅིང་།
སྔ་འགྱུར་བསྟན་ལ་སྐུར་འདེབས་ཀྱི་དཔེ་རྩོམ་བྱས་པས། ཨ་ཏིའི་བསྟན་སྲུང་རྭ་ཧ་
ལས་ཆད་པ་ཕོག་སྟེ་ལོ་མང་རིང་ངག་ལྐུག གཅིན་སྐྱག་ཉལ་སར་འདོར་བཞིན་ཚེའི་
དུས་བྱས་པ་དེས་བྲིས་པའི་ཀླུ་དགོངས་དགག་ཡིག་ཏུ། དགེ་ཆོས་ཀྱིས་སྡོམ་པ་



ནམད།
དོར་ནས་ནག་ཆང་ལ་རོལ་པས་ནང་པ་མིན་ཚུལ་ཧམ་བཤད་དེའི་རྒྱུ་མཚན་ཡང་
གོང་སྨོས་དེ་ལས་གཞན་མེད། །
ཀླུ་དགོངས་ལ་སྐྱོན་འཛུགས་སུ་དེའི་མཆོད་བརྗོད་ཀྱིས་ཤཱཀྱ་ཐུབ་པར་དམའ་
འབེབས་བྱས་ཟེར་ཡང་། དེ་ནི་སྨད་པའི་ཟོལ་གྱིས་བསྟོད་པ་སྙན་ངག་གི་རྒྱན་
ཡིན་སྙམས། གཞུང་དུ་སོ་སོ་སྐྱེ་བོས་བདེན་རྫུན་སོགས་ཐག་བཅད་ཚད་ཁས་
ལེན་མི་རུང་བའི་སྒྲུབ་བྱེད་འདི་ལྟར་ “གལ་ཏེ་རང་རེས་ཐག་བཅད་པ་ལ་ཡིད་
རྟོན་མེད་དུ་ཆུག་ཀྱང༌། སངས་རྒྱས་ཀྱིས་ཐག་བཅད་པའི་རྗེས་སུ་འབྲངས་ནས་
མི་བསླུ་བ་ཡིན་སྙམ་ན། འོ་ན་སངས་རྒྱས་མི་བསླུ་བར་ཐག་བཅད་མཁན་སུ་
ཡིན། དེ་མི་བསླུ་བ་ནི་ཀླུ་སྒྲུབ་ལ་སོགས་པའི་མཁས་གྲུབ་ཆེན་པོ་རྣམས་ཀྱིས་
ཐག་བཅད་དོ་ཟེར་ན། འོ་ན་ཀླུ་སྒྲུབ་མི་བསླུ་བར་སུས་ཐག་བཅད། དེ་ནི་རྗེ་བླ་
མས་ཐག་བཅད་དོ་ཟེར་ན། འོ་ན་རྗེ་བླ་མ་མི་བསླུ་བར་སུས་ཤེས། དེ་ནི་ཁོ་བོ་ཅག་
གི་བཀའ་དྲིན་མཚུངས་མེད་བླ་མ་དམ་པ་ཆེ་གེ་མོས་ཐག་བཅད་དོ་ཞེ་ན། འོ་ན་
ཁྱོད་ཀྱི་བླ་མ་དམ་པ་ལ་བརྟེན་ནས་མི་བསླུ་བ་ནི་ཁྱོད་རང་གི་བློས་ཐག་བཅད་
པར་འདུག་པས་དོན་ལ། སེངྒེའི་དཔང་པོ་ལ་སྟག སྟག་གི་དཔང་པོ་ལ་གཡག
དེའི་དཔང་པོ་ལ་ཁྱི། ཁྱི་ཡི་དཔང་པོ་ལ་བྱི་བ། བྱི་བའི་དཔང་པོ་ལ་འབུ་བཙུགས་
འདུག་པས་ཐམས་ཅད་ཀྱི་དཔང་པོ་མཐར་ཐུག་དེ་འབུ་ལ་བྱེད་པར་འདུག དེས་
ན་གང་ཐག་བཅད་ཚད་ཀྱི་རྩ་བ་མཐར་ཐུག་ཞིབ་ཏུ་དཔྱད་ཚེ་རང་རང་གི་བློ་ལ་
ཐུག་པ་མ་གཏོགས་གཞན་ཅི་ཡང་མི་སྣང་།” སོགས་འབྱུང་བ་ལ། སངས་རྒྱས་
མི་བསླུ་བ་མིན་པར་བཤད་པ་ར་བཟི་བའི་གཏམ་རེད་ཟེར་ཡང་། ཀླུ་སྒྲུབ་དགོངས་
83
༡



རྒྱན་ལས། བྱིས་པའི་དུས་ནས་རྒས་ཤིང་འཁོག་པའི་བར། །སེམས་ཀྱི་འཁྱེར་སོ་
ཇི་ཙམ་བརྗེས་གྱུར་པ། །རང་གི་མྱོང་བས་དཔྱད་ན་ཤེས་ནུས་པས། །ད་ལྟའི་འཆར་
སྒོ་འདི་ལ་ཡིད་རྟོན་ཅི” ཞེས་དང་། ཁོང་གི་འདོད་པའི་བསྟན་བཅོས་ལས།
“སྐབས་འགར་ལྷ་མོ་མཐོང་ཡང་ཞེན་ལོག་འབྱུང་། །སྐབས་འགར་རྒན་མོ་མཐོང་
ཡང་ཆགས་པ་སྐྱེ། །འདི་ཡིན་འཕྲོ་ལ་དེ་མིན་གཞན་ཞིག་འོང་། །སེམས་ཀྱིས་
བསླུས་པ་གྲངས་ཀྱིས་ག་ལ་ཆོད། །དེ་ལྟར་ལེགས་པར་ཤེས་ནས་ཡི་ཆད་དེ།
།གཏད་སོ་ཀུན་གྱི་རྩ་བ་ཞིག་གྱུར་པ། །དེ་ནི་བདེ་བའི་ངལ་གསོ་ཆེན་པོ་སྟེ། །མིང་
གི་རྣམ་གྲངས་གཞན་ན་ཐར་པར་བརྗོད།” །ཅེས་གསུངས་པའི་དོན་ནི། སངས་
རྒྱས་བསླུ་མི་བསླུ་གང་ཐག་བཅད་ཀྱང་རང་བློ་འཁྲུལ་པའི་གཏད་སོ་ཡིན་པ་
མཉམ་པས། གཏད་སོ་ཀུན་གྱི་རྩ་བ་ཞིག་པ་མཐར་ཐུག་གི་ལྟ་བ་ཡིན་གསུངས།
དེ་དང་མཚུངས་པར་ཞེན་པ་བཞི་བྲལ་ལས། “འཛིན་པ་བྱུང་ན་ལྟ་བ་མིན་” ཅེས་
དང༌། ཞི་བ་ལྷས་ “དོན་དམ་བློ་ཡི་སྤྱོད་ཡུལ་མིན། །བློ་ནི་ཀུན་རྫོབ་ཡིན་པར་
བརྗོད། །གསུངས་པས་སོ་སྐྱེའི་བློས་སངས་རྒྱས་མི་བསླུ་བར་འཛིན་པའང་ཀུན་
རྫོབ་ཀྱི་བློ་ཡིན་པས་དོན་དམ་བདེན་པ་མིན། འོན་ཀྱང་ཀུན་རྫོབ་བདེན་པར་འཇོག་
ཆོག གཞན་ཡང་ས་སྐྱ་པའི་ལྟ་བ་འཁོར་འདས་དབྱེར་མེད་དང་། ཙོང་ཁ་པའི་ལྟ་
བ་ཡོད་མེད་མཐའ་བཞི་བདེན་པར་མ་གྲུབ་པ་སོགས་ཀྱང་ཚིག་དོན་འགྲེལ་ན་
དགེ་ཆོས་ཀྱི་གསུང་དེའི་ཐོག་ཏུ་འབབ་པས་མཐར་ཐུག་གི་ལྟ་བ་ནི་བདེན་རྫུན་
སོགས་གཏད་སོ་ཀུན་གྱི་རྩ་བ་ཞིག་པ་དེའོ།།
།སྣ་ཚོགས་ཟེར་སྒྲོས་དྲི་བཞོན་གྱིས། །བདག་ཡིད་ཆུ་གཏེར་གཡོས་པ་ལས།
84



།འཛེམ་མེད་ངག་གི་ལྦུ་དཀར་འཕྱུར། །བག་མེད་དེད་དཔོན་བག་ཡོད་མཛོད།
།ཅེས་པའང་བོད་ལྗོངས་མདོ་སྟོད་ཏྲེ་ཧོར་གདོང་ཐོག་སྤྲུལ་མིང་བསྟན་པའི་རྒྱལ་མཚན་གྱིས།
འཕགས་ཡུལ་བྱང་ཕྱོགས་རཱ་ཛ་པུར་དཔལ་ས་སྐྱའི་མཐོ་རིམ་སློབ་གྲྭར། རབ་བྱུང་ ༡༧ པའི་ཆུ་ལུག་
ཧོར་ཟླ་ ༡༠ ཚེས་ ༡༢ ཉིན་སུག་ལས་སུ་བགྱིས་པ་དགེ།།
བོད་ཀྱི་བང་ཆེན། ཕྱི་ལོ་ ༢༠༠༤།༡།༣ དྷ་རམ་ས་ལ། ཤོག་ངོས་ ༣ པའི་ཐོག་བཀོད།
8



དྲི་བ་དང་ཁ་སྐོང་གི་ཚུལ་དུ་ཕུལ་བའི་ཡོངས་ཁྱབ་སྤྲིངས་ཡིག
རིགས་གསུམ་གཅིག་འདུས་ཆོས་ཀྱི་རྗེ། །ཀུན་དགའ་རྒྱལ་མཚན་ལ་བཏུད་ནས།
།ལམ་ལོག་སྐྱེ་བོ་ཕྱིར་འབོད་པའི། །བདག་གི་ངག་ལ་སྙན་གསོན་ཅིག །
ཕྱི་ལོ་ ༢༠༠༤།༤།༢༢ ལ་རྒྱ་གར་དྷ་རམ་སཱ་ལཱ་ཐེག་ཆེན་ཆོས་གླིང་ནས་དོལ་
རྒྱལ་སྐོར་འགྲེལ་བཤད་ཀྱི་དེབ་ཆེ་ཆུང་གྲངས་བཅུ་གསུམ་ལག་སོན་བྱུང་བ་དང་།
དེབ་དེ་རྣམས་ལ་ལྟ་རྟོགས་བགྱིས་པས་དོལ་རྒྱལ་གྱི་གནད་དོན་འགྲེལ་བཤད་དང་།
ལོ་རྒྱུས། ཆོད་སྡོམ་མང་བ་ཞིག་བྲིས་འདུག་ཀྱང་ད་དུང་གལ་ཆེའི་འགྲེལ་བཤད་
དང༌། ཆོད་སྡོམ་དག་འཚེམས་ལུས་སུ་གྱུར་པ་མཐོང་ནས་འདིར་རྒྱུ་མཚན་ལྡན་པའི་
ཆོད་སྡོམ་དང་། དྲི་བ་བཅས་ཁ་སྐོང་གི་ཚུལ་དུ་འབྲི་བར་བྱའོ།།
དེ་ཡང་བོད་གངས་ཅན་གྱི་ལྗོངས་སུ་མཁན་སློབ་ཆོས་གསུམ་གདན་འཛོམས་
ནས་རྒྱལ་བའི་མདོ་སྔགས་ཀྱི་བསྟན་པ་རིན་པོ་ཆེ་གཞིར་བཞེངས་སུ་བཙུགས་
མཛད་པའི་བཀའ་དྲིན་ནི་རང་རེ་བོད་རིགས་ཡོངས་ཀྱིས་ནམ་ཡང་བརྗེད་མི་རུང་
ཞིང་། ཤེས་བརྩོན་དང་བསྟན་པས་བསྟན་པ་རིན་པོ་ཆེ་འཆད་ཉན་ཉམས་ལེན་གྱིས་
གཅེས་སྐྱོང་བྱེད་དགོས། བསྟན་པ་གཅེས་སྐྱོང་གི་ལས་ལ་བར་དུ་གཅོད་པའི་བསྟན་
དགྲ་ཡང་ཡོད་པས་བསྟན་པ་བསྟན་དགྲ་ལས་སྲུང་ཚུལ་ཤེས་དགོས། དེ་ལ་ཕྱིའི་
བསྟན་དགྲ་དང༌། ནང་གི་བསྟན་དགྲ་གཉིས་ཡོད། ཕྱིའི་བསྟན་དགྲ་ནི་རྒྱ་དམར་གུང་
ཁྲན་ཡིན། གུང་ཁྲན་གྱིས་ ༡ev༠ ལོ་ནས་བོད་ཤར་ཕྱོགས་བརྒྱུད་རིམ་པས་བོད་
རྒྱལ་ཁབ་བཙན་བཟུང་བྱས་ཏེ་དམངས་གཙོ་བཅོས་བསྒྱུར་དང༌། འབྱོར་མེད་གྲལ་
86



རིམ་གྱི་རིག་གནས་གསར་བརྗེ་ཆེན་པོ་ཟེར་བའི་ལས་འགལ་གྱིས་བོད་ནང་སངས་
རྒྱས་ཀྱི་བསྟན་པ་བཤིག་པའི་བྱ་ངན་སྤེལ་ཡང་ཆོས་པའི་ཕྱི་ལུས་ངག་གི་རྣམ་
འགྱུར་བསྒྱུར་བ་དང་། ལྷ་ཁང་རྟེན་གསུམ་བཤིག་པ་ལས་ནང་གི་བསྟན་པ་རྩ་
བརླག་བྱུང་མེད། དེ་ནི་ཆོས་ཀྱི་གནད་དོན་ལེགས་པར་ཤེས་པའི་ཆོས་པ་ཚོས་ནང་
སེམས་ཀྱི་བསླབ་པ་གསུམ་ཉམས་སུ་བླངས་ཏེ་བསྟན་པ་འཛིན་ཐུབ་ཡོད། ཡུན་
རིང་གཉན་འཕྲང་གི་དུས་སྐབས་ནང་གཞིས་སྡོད་བོད་རིགས་མཁས་པ་དང༌། རྒྱལ་
གཅེས་སེམས་ཤུགས་ཅན་མང་པོས་ཆོས་རིག་སྲུང་སྐྱོབ་ཀྱི་ཐབས་བརྩོན་ལྷོད་མེད་
བྱས་པ་དང་། རྒྱལ་སྤྱིའི་འགྲོ་བ་མིའི་ཐོབ་ཐང་གི་གནོན་ཤུགས་སོགས་ཀྱིས་རྒྱ་
གཞུང་གིས་བོད་ནང་སྲིད་བྱུས་གུ་ཡངས་ལག་ལེན་བསྟར་དགོས་བྱུང་སྟེ་བར་ལམ་
ནས་བོད་མི་དམངས་ལ་རང་གི་ཆོས་དང་རིག་གཞུང་ལ་སྤྱོད་པའི་རང་དབང་ཕྲན་
བུ་ཐོབ་ཡོད་པ་རེད།
ནང་གི་བསྟན་དགྲ་ནི། ༡༧ ལོར་སྐྱེས་པའི་ཕ་བོང་ཁ་པ་བདེ་ཆེན་སྙིང་པོ་རེད།
འདིས་ཆོས་པར་བརྫུས་ནས་བསྟན་པ་བཤིག་པའི་བྱ་ངན་གྱིས་མི་མང་པོ་མགོ་
བསྐོར་ཡོད། དེ་ནི་རྒྱ་གུང་ཁྲན་གྱི་བསྟན་པ་བཤིག་ཐབས་ཀྱི་ལས་ཀ་ལས་ཆེས་
གནོད་ཚབས་ཆེ་བ་བྱུང་ཡོད། དཀོན་བརྩེགས་འོད་སྲུང་ལེའུར། སེངྒེ་སྲོག་དང་
བྲལ་ཡང་གཅན་གཟན་ཕྲ་མོས་ལྟ་བར་ཡང་མི་བཟོད་ན་ཟ་བ་ལྟ་ག་ལ། དེ་ཉིད་ཀྱི་
ཁོག་པའི་ནང་གི་འབུས་ཟ། དེ་བཞིན་དུ་སངས་རྒྱས་ཀྱི་བསྟན་པ་ཕྱི་རོལ་མུ་
སྟེགས་པ་སོགས་ཀྱིས་འཇིག་མི་ནུས་ཀྱི། ནང་ཁོ་ནས་འཇིག་ཅེས་གསུངས་པ་དེ་
འདྲ་ལ་དགོངས་པ་ཡིན། ཕ་བོང་ཁ་པས་བསྟན་པ་བཤིག་པའི་ལས་ཅི་བྱས་ཤེ་ན།



ཁོ་པས་ཚེ་སྟོད་ལ་གསང་ཆེན་རྙིང་མའི་ཆོས་མང་པོ་ཞུས་ནས་རྟ་མགྲིན་ཡང་
གསང་གི་བསྙེན་མཚམས་བགྱིས་པ་སོགས་རྙིང་ཆོས་ཉམས་ལེན་ཡང་བྱས་རྗེས་
ཚེ་སྨད་ལ་ཤེས་རྒྱུད་གདོན་གྱིས་བརླམས་ནས་རྙིང་ཆོས་རང་གིས་སྤངས། གཞན་
ལའང་རྙིང་ཆོས་ལོག་པ་ཡིན་ཚུལ་བཤད་དེ་སྤོང་བར་བསྐུལ། དེས་མ་ཚད་སྡེ་དགེ་
སོགས་སུ་གཞུང་ཆེན་བཅུ་གསུམ་གྱི་བཤད་གྲྭ་ཡོད་པ་རྣམས་སུ་རྟག་ཆད་ཀྱི་ལྟ་
བ་འཆད་ཉན་བྱེད་པས་ངན་སོང་གི་རྒྱུ་ཡིན་ཟེར་བ་སོགས་ས་རྙིང་བཀའ་གསུམ་
གྱི་བསྟན་པ་ལ་སྒྲོ་སྐུར་བྱེད་ཅི་ཐུབ་ཀྱིས་སྨད་པ་དང༌། དེ་དག་གི་བསྟན་པ་
བཙུགས་པ་ལས་མ་བཙུགས་པ་ལེགས་ཞེས་རྒྱ་བོད་ཀྱི་དཔོན་རིགས་ལ་རྒྱུད་
བསྐུལ་བྱས་པ་སོགས་ཞིབ་ཕྲ་ཁོ་པའི་ངག་རྩོམ་པོད་ཆ་པར་བལྟས་ནས་ཤེས་ཐུབ་
པ་དང༌། བོད་ལ་བཀའ་དྲིན་ཆེ་བའི་གུ་རུ་རིན་པོ་ཆེའི་སྐུ་བཤིག རྙིང་མའི་ལྷ་སྐུ་
རྟེན་གསུམ་གཏོར་བཤིག་བཏང་བ་སོགས་ཆོས་སྤོང་ལས་ངན་ཚབས་པོ་ཆེ་
བསགས། ད་དུང་རྡོ་རྗེ་སློབ་དཔོན་གྱི་གོ་སར་འགྱིངས་ནས་གསང་བདེ་འཇིགས་
གསུམ། མཁའ་སྤྱོད་མ་སོགས་ཀྱི་དབང་ཁྲིད་བཏོན་པ་དང་། རབ་བྱུང་གི་མཁན་
སློབ་བྱས། ལམ་རིམ་བཤད་པ་སོགས་བྱས་ནས་བླུན་པོ་རྣམས་མགོ་བསྐོར་ཏེ་
སྐྱབས་རྗེ་དང༌། རྡོ་རྗེ་འཆང་གི་མིང་གི་ཅོད་པན་ཐོབ་པ་དང་། མི་ཤི་འདྲེར་སྐྱེས་
དགའ་ལྡན་པའི་དམ་སྲི་དོལ་རྒྱལ་ལ་འཇམ་མགོན་རྒྱལ་བའི་བསྟན་སྲུང་། དགའ་
ལྡན་བསྟན་པའི་དགྲ་ལྷ། རྒྱལ་ཆེན་རྡོ་རྗེ་ཤུགས་ལྡན་ཞེས་བསྔགས་བརྗོད་དང་།
རང་བཟོས་ཤུགས་ལྡན་སྲོག་དབང་བསྐུར་ཏེ་ཆོས་སྲུང་ཡེ་ཤེས་པ་ལྟར་བསྟེན་
མཆོད་ཀྱི་སྲོལ་ངན་ཁྱབ་ཆེར་སྤེལ། དེ་ལྟར་རྙིང་ཆོས་སྤངས། གུ་རུའི་སྐུ་སོགས་



རྙིང་མའི་རྟེན་གསུམ་བཤིག འདྲེ་ངན་ལྷར་བསྟེན་པ་སོགས་སྐྱབས་འགྲོའི་བསླབ་
བྱ་ཐམས་ཅད་དང་འགལ་བས་ཕ་བོང་ཁ་པའི་རྒྱུད་ལ་སྐྱབས་འགྲོའི་སྡོམ་པ་མེད།
སྐྱབས་སྡོམ་མེད་པས་སོར་བྱང་སྔགས་ཀྱི་སྡོམ་པ་གསུམ་ཀ་མེད། ནང་པ་སངས་
རྒྱས་པའི་ཁྱུ་ནས་བུད་ཚར། འོ་ན་ས་སྐྱས་ཀྱང་དོལ་རྒྱལ་བསྟེན་པས་སྐྱོན་དེ་དག་
འབབ་ཅེ་ན། ས་སྐྱའི་བདག་ཆེན་བསོད་ནམས་རིན་ཆེན་གྱིས་དོལ་རྒྱལ་གཉན་
མགོན་ཆེན་པོའི་བྲན་དུ་དམ་ལ་བཏགས་ནས་དམིགས་བསལ་མགོན་ཁང་ཁག་
དང༌། སྒེར་ཉུང་ཤས་ཀྱིས་འཇིག་རྟེན་དྲེགས་བྱེད་ལྟར་བསྟེན་སྲོལ་བྱེད། དེ་ནི་
མགྲོན་བཞི་ལས་བགེགས་རིགས་ལན་ཆགས་ཀྱི་མགྲོན་ལ་ཟས་སྦྱིན་པ་ཡིན་པས་
ཕ་བོང་ཁ་པའི་ལུགས་དང་མི་མཚུངས། གང་ལྟར་རྒྱལ་བ་རིན་པོ་ཆེས་དོལ་རྒྱལ་
བསྟེན་གསོལ་དམ་བསྒྲགས་མཛད་ནས་ས་སྐྱས་བཀའ་བཞིན་བསྒྲུབས་ཡོད། དོལ་
རྒྱལ་སྐོར་ཁོ་བོས་བདེན་གཏམ་ས་གཞི་འདར་བའི་འབྲུག་སྒྲར་རྒྱས་པ་བྲིས་ཡོད་
པས་དེར་གཟིགས། །
ཡང་དོལ་རྒྱལ་བསྟེན་མཁན་ཛེ་སྨད་སྤྲུལ་སྐུར་གཟའ་གྲིབ་ཕོག་ནས་ལོ་མང་
ངག་ལྐུགས་མཐར་ཤི་རབས་སོགས་འགའ་རེ་བཤད་འདུག་ཀྱང་། ཛེ་སྨད་ཀྱི་ཕ་
རྒོད་བླ་མ་ཁྲི་བྱང་རིན་པོ་ཆེ་བོད་ཀྱི་ལུགས་སྲོལ་ལྟར་ན་བླ་ཆེན་འདས་ན་དམའ་
མཐར་ཡང་སྐུ་གདུང་བདུན་ཕྲག་གཅིག་ཁྲིར་བཞག་ནས་མཆོད་མེ་སོགས་གདུང་
མཆོད་ཕུལ་བ་དང་། དད་ལྡན་རྣམས་ནས་གདུང་མཇལ་ཞུ་བ་སོགས་བྱ་དགོས་
ཀྱང་དེ་འདྲའི་སྤྲོས་པ་མེད་པར་སྐུ་འདས་པའི་ཕྱི་ཉིན་ནས་སྐུ་གདུང་ཞུགས་འབུལ་
བཏང་ཞིང་། དེ་ཡང་སྐུ་ཕུང་བཞུགས་སྒྲོམ་དར་ཚོན་གྱིས་གཡོགས་པ་གདུང་ཁང་དུ་



བཅུག་ནས་ཞུགས་ལ་ཕུལ་བས་མཇལ་བཅར་མང་ཚོགས་ཀྱིས་སྐུ་གདུང་མཇལ་
ཁ་མ་རག་པ་བཅས་དེ་འདྲའི་གནས་ཚུལ་བྱུང་བ་ཅི་ཡིན་ནམ། དེའི་དགོས་པ་རྒྱུ་
མཚན་ཤེས་ཀྱང་མ་བྲིས་པ་ཡིན་ན་ནི་ཡག་པོ་མ་རེད། མ་ཤེས་ན་འབྲེལ་ཡོད་ལ་
བཅར་འདྲི་དང་འབྲེལ་དེའི་དགོས་པ་རྒྱུ་མཚན་གསལ་པོ་ཞིག་འབྲི་དགོས་པར་
སེམས་སོ།།
ཡ། ད་མནོ་བསམ་ཞིག་ཐོངས་དང་། ནང་པ་མིན་པའི་སློབ་དཔོན་ཕ་བོང་ཁ་པ་
ལས་སོར་བྱང་སྔགས་གསུམ་གྱི་སྡོམ་པ་ཞུས་པའི་བླ་མ་མང་པོ་འདས་པའི་དུས་
སུ་བྱུང་ལ། ཡང་སློབ་ནི་དུས་ད་ལྟའང་མང་པོ་ཡོད་པ་འདི་འདྲ་ཡིན་ན་དེ་དག་གི་
ཆོས་ཀྱི་བརྒྱུད་པ་དེ་བརྒྱུད་པ་གཙང་མ་ཟེར་ཨེ་ཆོག་ན། ལྷག་པར་དུ་གསང་
སྔགས་རྡོ་རྗེ་ཐེག་པའི་དབང་ཁྲིད་ནི། རྡོ་རྗེ་འཆང་ནས་རང་གི་རྩ་བའི་བླ་མའི་
བར་མི་བར་ཁྱི་མ་ཞུགས་པའི་དཔེ་ལྟར། མུ་ཏིག་བསྟར་ལ་བརྒྱུས་པ་ལྟ་བུའི་
བརྒྱུད་པ་ཁུངས་བཙུན་གཙང་སེང་ངེ་བ་ཞིག་དགོས་པ་ནི་རྒྱུད་དང་རྒྱ་གཞུང་གི་
དགོངས་པ་ཡིན་པས་འདི་ལ་ཀླན་ཀས་ཚུགས་པ་མེད། དེས་ན་བདག་ལེགས་སུ་
འདོད་པ་རྣམས་ཀྱིས་རང་གི་སྡོམ་གསུམ་སྤྱི་དང་། ཁྱད་པར་གསང་སྔགས་ཀྱི་
སྨིན་གྲོལ་གྱི་བརྒྱུད་པར་ཕ་བོང་ཁ་པ་བདེ་ཆེན་སྙིང་པོ་འདྲེས་མིན་བརྟགས་ཏེ་
འདྲེས་ཡོད་ན་བརྒྱུད་པ་གཙང་མ་ལས་དབང་ཁྲིད་བསྐྱར་དུ་ཞུས་ཏེ་ཉམས་སུ་
ལེན་པར་རིགས་སོ་ཞེས་ཁོ་བོས་མགྲིན་པ་གཟེངས་སུ་བཏེགས་ནས་སྤྲིངས་པ་
ལགས་སོ།།
སྤྲིངས་ཡིག་དྲི་བཞོན་གཡོས་པ་ཡིས།།



ལོག་བཤད་ཆུ་འཛིན་མཐར་བསྐྲད་ནས།།
རྒྱལ་བསྟན་དྲི་མེད་འོད་སྟོང་འཚེར།།
ཡང་དག་ལྟ་སྤྱོད་གསལ་བར་ཤོག།
བོད་ཀྱི་བང་ཆེན། ཕྱི་ལོ་ ༢༠༠༤།༤།༣ དྷ་རམ་ས་ལ། ཤོག་ངོས་ ༢ པའི་ཐོག་བཀོད།



བོད་ཞེན་བསམ་འཆར་དངོས་འབྲེལ་ཟོལ་མེད་ཞུ་འཕྲིན།།
ལྔ་རིག་དབྱིག་གིས་གངས་ལྗོངས་སྐྱེ་རྒུ་བསྐྱངས། །རིག་པའི་མཚོན་གྱིས་མུ་
སྟེགས་དགྲ་ལས་བསྲུངས། །འཛམ་གླིང་མཁས་པའི་གཙུག་རྒྱན་ས་སྐྱ་པ། །འཇམ་
མགོན་བླ་མ་ཡན་ལག་མཆོག་གིས་མཆོད།
དེ་ལ་འདིར་ཞུ་རྒྱུ་ནི། བྱེས་བཙུགས་བོད་གཞུང་གིས་བོད་དོན་བྱ་བ་གལ་ཆེ་
གཉིས་བསྒྲུབ་དགོས། དེ་ནི་བོད་ཀྱི་རིག་གཞུང་གཅེས་སྐྱོང་དང་། བོད་ཀྱི་རང་བཙན་
རྩོད་ལེན་ཡིན།
དང་པོ་བོད་ཀྱི་རིག་གཞུང་གཅེས་སྐྱོང་ནི། བོད་གཞུང་གིས་བོད་མི་མང་ལ་སློབ་
སྟོན་བརྒྱུད་གཞུང་མང་མཉམ་འབྲེལ་གྱིས་རང་གི་རིག་གཞུང་གཅེས་སྐྱོང་བྱེད་
དགོས། དེའི་ཚུལ་ནི་བོད་གཞུང་མང་གཉིས་ཀས་བོད་ཀྱི་རིག་གཞུང་གི་གཞི་མ་
བོད་ཀྱི་སྐད་ཡིག་གཙིགས་ཆེར་བཟུང་ནས་བེད་སྤྱོད་ཁྱབ་ཆེར་གཏོང་དགོས་པ་
དཔེར་ན། དུས་ཆེན་མཛད་སྒོ་དང༌། ཚོགས་འདུར་གསུང་བཤད། ཆེད་བསྒྲགས།
བཀའ་ཤོག་སོགས་བོད་ཀྱི་སྐད་ཡིག་ནང་བྱེད་པ་དང་། བོད་པའི་ཚོགས་པ་ཁག་
དང༌། སྒེར་ཚང་མས་རང་གཞུང་གི་ལས་ཁུངས་ཁག་ལ་ཡིག་ལམ་ནས་ཞུ་དགོས་
ཚང་མ་བོད་ཡིག་ནང་བྱེད་པ་དང་། བོད་རིགས་ཕན་ཚུན་ཡིག་འབྲེལ་བོད་ཡིག་
གིས་བྱེད་དགོས། དེ་མཚུངས་གཞུང་སྒེར་གྱི་བཟོ་གྲྭ། ཚོང་ཁང་། མགྲོན་ཁང་། བཟའ་
ཁང་། སྣེ་ལེན་ཁང༌། སྨན་རྩིས་ཁང་། ཟློས་གར་ཚོགས་པ། འགྲིམ་འགྲུལ་སྐྱེལ་འདྲེན་
ལས་ཁུངས་རྣམས་ཀྱིས་མཚོན་ལས་རིགས་ཚང་མའི་ཐོན་དངོས་ཀྱི་མིང་གཞུང་།
92



འགྲེལ་བཤད། ཆེད་བསྒྲིགས་རྣམས་བོད་ཡིག་གཙོ་བོར་བྲིས་ནས། ཕྱིར་ཚོང་ཆེད་
དབྱིན་ཡིག་སོགས་འབྲི་དགོས། ལྷག་པར་དགོན་པ་དང་། བཤད་གྲྭ། ཆོས་ཚོགས།
སློབ་གྲྭ་ཁག་གི་མིང་དང་། ཆེད་བསྒྲགས་རིགས་བོད་ཡིག་ནང་ངེས་པར་དུ་འཁོད་
གལ་ཆེ་ཞིང་། དེ་ཐོག་ཡུལ་བབས་དང་བསྟན་པས་ཕྱི་རྒྱལ་གྱི་ཡིག་རིགས་གང་
འོས་སུ་བསྒྱུར་འགོད་བྱེད་དགོས། བོད་རིགས་ནང་ཁུལ་བོད་སྐད་ཁོ་ན་རྒྱག་དགོས།
དེ་ཡང་རང་དང་སྐྱེ་ཡུལ་ས་གནས་གཅིག་པའི་མི་ལ་ཡུལ་སྐད་རྒྱག་དགོས། བོད་
དུ་གཉེན་འཕྲད་དུ་ཕྱིན་ན་ཡུལ་སྐད་རྒྱག་མ་ཤེས་ན་གོ་བརྡ་འཕྲོད་དཀའ་ཞིང་། ཁྱོད་
ཀྱིས་ཕ་ཡུལ་གྱི་སྐད་བརྗེད་ཚར་འདུག་ཟེར་ན་བློ་ཕམ་ཡང་བྱེད་ཡོང་།
བོད་ནས་རྒྱ་མིའི་དབང་གནོན་ཡོད་ཀྱང་བོད་ཀྱི་ཐོན་དངོས་སྣ་ཚོགས་བོད་རྒྱ་
དབྱིན་གསུམ་ནང་དག་པར་བྲིས་པ་འདི་ཕྱོགས་སུ་སླེབས་པ་མཐོང་། བྱེས་སྡོད་བོད་
པའི་ཐོན་དངོས་ཟློས་གར་བའི་རོལ་གཞས་སྒྲ་ཐག་དང༌། སྒྲ་འཁོར་སོགས་ལ་
གཞས་པ་དང་གཞས་མིང་། གཞས་ཚིག་རྣམས་དང་། སྤོས་དང་སྨན་སོགས་ཀྱི་མིང་
དང་འགྲེལ་བཤད་རྣམས་དབྱིན་ཡིག་རྐྱང་པ་བྲིས་པ་མང་ཞིང་། ཉུང་ཤས་ལ་བོད་
ཡིག་ཚིག་ཁ་ཤས་བྲིས་པར་ཡང་མ་དག་པ་མཐོང་རྒྱུ་ཡོད་པ་འདི་རིགས་ཡོ་བསྲང་
མི་བྱེད་པར་སྣང་མེད་གཏོང་བ་ནི་རང་གི་རིག་གཞུང་རང་གིས་རྡོག་བརྫིས་གཏོང་
བ་ཞིག་རེད། ཐོན་དངོས་འདི་རིགས་བོད་དུའང་སླེབས་རྒྱུར་བརྟེན། བོད་སྡོད་སྤུན་ཟླ་
ཚོས་མཐོང་དུས་བྱེས་སྡོད་སྤུན་ཟླ་ཚོས་རང་དབང་ཡོད་བཞིན་བོད་ཀྱི་རིག་གཞུང་
གཅེས་སྐྱོང་མི་བྱེད་པ་ཨ་ཁ་བསམ་ངེས་རེད། ང་ཚོས་རྒྱ་གཞུང་ལ་བོད་ནང་བོད་པ་
ཚོར་རང་གི་རིག་གཞུང་གཅེས་སྐྱོང་བྱེད་དབང་སྤྲོད་ཀྱི་མི་འདུག་ཟེར་ནས་སྐྱོན་



བརྗོད་བྱེད་དུས། ང་ཚོས་རང་གི་རིག་གཞུང་གཅེས་སྐྱོང་བྱེད་སྟངས་གོང་དུ་བཤད་
པ་དེ་འདྲ་ཞིག་ལས་མེད་ན་ངོ་མི་ཚའམ། གཞན་ཡང་བོད་ཡིག་དཔེ་དེབ་དང་། ཡིག་
ཆ། གསར་ཤོག་དུས་དེབ་དཔར་འགྲེམས་རྣམས་སུའང་ཡིག་སྐྱོན་ལྷགས་པ་ནི་སྐྱོན་
ཚབས་ཆེན་པོ་ཡིན་པས་སྣང་མེད་མི་བྱེད་པར་ཡག་ཏུ་གཏོང་དགོས།
ལྷོ་བྱང་ཨ་མེ་རི་ཀའི་ནང་རང་གི་དངོས་མྱོང་བཤད་ན། ༧རྒྱལ་བ་རིན་པོ་ཆེ་
ཕེབས་དུས་ཚོགས་ཁང་ནང་ Welcome to H.H. the Dalai Lama ཞེས་ཡིག་ཆེན་
དང༌། བོད་རིགས་སྤྱི་མཐུན་ཚོགས་པས་ཚོགས་འདུ་དང་། དུས་ཆེན་བརྩི་སྲུང་། སྤྲོ་
སྟོན་སོགས་བྱེད་དུས་ཚོགས་ཁང་ནང་ Tbetan Asociation of Washington ཞེས་
ཡིག་ཆེན་བཤམས་པ་ལས་བོད་ཡིག་མཐོང་རྒྱུ་མེད། མཛད་རིམ་ཆེད་བསྒྲགས་ཀྱང་
དབྱིན་ཡིག་བྲིས་པ་ཤ་སྟག་རེད། ༧རྒྱལ་བ་རིན་པོ་ཆེ་ཕེབས་དུས་དང༌། སྤྲོ་སྟོན་
ཚུགས་དུས་ཕྱི་རྒྱལ་མི་ཡང་མང་པོ་ཡོང་གི་རེད། ཚོགས་ཁང་ནང་བོད་ཡིག་མཐོང་
རྒྱུ་མེད་དུས་ཁོ་ཚོས་བོད་པ་ཚོ་བོད་ཡིག་མི་ཤེས་པའི་ཡིག་རྨོངས་ཡིན་ནམ། བོད་
ཡིག་གིས་འདང་གི་མེད་པ་ཡིན་ཐེ་ཚོམ་སྐྱེ་ངེས་རེད། དུས་སྐབས་འདི་འདྲར་བོད་
ཡིག་མཐོང་རྒྱུ་ཡོད་ན་བོད་ཀྱི་རིག་གཞུང་ངོམ་རིན་ཆོག་པ་དེ་ངོམ་ཐུབ་པའི་
དགོས་པའང་ཡོད། བོད་པའི་ཁྱིམ་དུ་སླེབས་ན་དབྱིན་དེབ་དང་། དབྱིན་ཡིག་གསར་
ཤོག་ལས་བོད་ཡིག་གི་དེབ་དང་གསར་ཤོག་མཐོང་རྒྱུ་དཀོན། གཞོན་སྐྱེས་ཚོས་
དབྱིན་ཇིའི་སྐད་རྒྱག་ཡོང༌། བོད་ཀྱི་སྐད་ཡིག་འདི་བོད་པའི་ཁོར་ཡུག་ནང་མང་པོ་
མཐོང་རྒྱུ་ཐོས་རྒྱུ་ཡོད་པ་ཞིག་དགོས། དེ་བྱུང་ན་བོད་པ་གཞོན་སྐྱེས་ཚོར་བོད་ཡིག་
ཤེས་འདོད་ཀྱི་དོ་སྣང་ཞིག་རང་ཤུགས་ཀྱིས་སྐྱེ་ཡོང་། དེ་མིན་དབྱིན་ཡིག་ཤེས་ན་
94



དབྱིན་ཡིག་ནང་ལོ་རྒྱུས་དང་གསར་འགྱུར་སོགས་ག་རེ་ཡིན་ཡང་འདུག བོད་ཡིག་
ནང་མི་འདུག་ན་བོད་ཡིག་ཤེས་དགོས་དོན་མི་འདུག་བསམ་ཡོང་། དེས་ན་བོད་
གཞང་མང་ཚང་མས་བོད་ཀྱི་རིག་གཞུང་གཅེས་སྐྱོང་བྱེད་དགོས་པ་དང༌། བྱེད་
སྟངས་ཤེས་པ་ཞིག་ཅིས་ཀྱང་གལ་ཆེའོ།།
གཉིས་པ་བོད་རང་བཙན་རྩོད་ལེན་ནི། རབ་བྱུང་ ༡༤ པའི་ལྕགས་སྟག ༡ev༠
ལོ་ནས་རྒྱ་དམར་གུང་ཁྲན་དམག་དཔུང་དར་རྩེ་མདོ་ནས་ཡར་ཁམས་དང་། ཨ་
མདོ་སོགས་བོད་སྨད་ཕྱོགས་ས་སྡེ་རྣམས་སུ་བཙན་འཛུལ་བྱས། ལྕགས་ཡོས་
༡ev༡ ལོར་དམར་དམག་བོད་ཀྱི་རྒྱལ་ས་ལྷ་སར་སླེབས་ནས་བོད་རྒྱལ་ཡོངས་
བཙན་འོག་ཏུ་བཅུག ས་ཕག་ ༡ere ལོར་ལྷ་སར་བོད་མི་མང་གིས་རྒྱ་དམར་ལ་ངོ་
རྒོལ་གྱིས་བོད་རང་བཙན་སྒེར་ལངས་བྱས་པར་དམར་དམག་གིས་དྲག་གནོན་
བཏང་བས་བོད་ཀྱི་དབུ་དམངས་མང་ཙམ་བྲོས་བྱོལ་གྱིས་རྒྱ་གར་ནང་སྐྱབས་
བཅོལ་དུ་འབྱོར། བོད་རྒྱལ་ཡོངས་སུ་རྒྱ་དམར་གྱིས་དབུལ་ཕྱུག་དབར་འགལ་ཟླ་
ཆེད་བཟོ་དམངས་གཙོ་བཅོས་སྒྱུར་ཟེར་བ་དང་། བོད་ཀྱི་ཆོས་རིག་རྟེན་གཞི་བཅས་
པ་རྩ་མེད་གཏོང་ཆེད་འབྱོར་མེད་གྲལ་རིམ་གྱི་རིག་གནས་གསར་བརྗེ་ཆེན་མོ་ཟེར་
བ། བོད་རང་བཙན་རྩོད་ལེན་ནུས་མེད་བཟོ་ཆེད་ཁ་བྲལ་རིང་ལུགས་ལ་ངོ་རྒོལ་ཟེར་
བ་སོགས་ལས་འགུལ་མང་པོའི་ནང་བཙོན་འཇུག རྡུང་རྡེག མནར་གཅོད་སྣ་ཚོགས་
ཀྱིས་བོད་མི་འབུམ་ཕྲག་བཅུ་གཉིས་ལྷག་གི་ཚེ་སྲོག་ཤོར་ཡོད་པ་དང་། དགོན་སྡེ་
ལྷ་ཁང་གཏོར་བཅོམ། ཁོར་ཡུག་ཉམས་ཆགས་གཏོང་བ། འགྲོ་བ་མིའི་ཐོབ་ཐང་
རྩིས་མེད་བཅས་བྱས་དང་བྱེད་བཞིན་ཡོད།
95



བོད་སྡོད་སྤུན་ཟླ་ཡོངས་ཀྱིས་སྐུ་གཤེགས་རྒྱལ་གཅེས་སྤུན་ཟླ་ཚོའི་ཁ་ཆེམས་
བོད་རང་བཙན་རྩོད་ལེན་ཞེ་ལ་བཞག་ནས། ཁོང་རྣམ་པ་ཚོས་མིག་ཆུ་དང་། ཤ་ཁྲག་
རུས་གསུམ་ས་ལ་གཏོར་ནས་བཟོས་པའི་བདེན་པའི་ལམ་ཆེན་དུ་རྒྱ་དམར་གྱིས་
དྲག་གནོན་ལ་ལྟོས་མེད་ཀྱིས་ཤར་བསྐྱོད་བྱེད་བཞིན་ཡོད། དེས་ན་བྱེས་བཙུགས་
བོད་གཞུང་གིས་དབུ་ཁྲིད་ནས་བྱེས་འབྱོར་བོད་མི་མང་སྤྱིས་གཞིས་ལུས་བོད་མི་
མང་དང་རྡོག་རྩ་གཅིག་ཏུ་བསྒྲིལ་ནས་བོད་རང་དབང་རང་བཙན་རྩོད་ལེན་གྱི་
བདེན་པའི་ལམ་ཆེན་དུ་བསྐྱོད་དགོས། རྒྱ་ནག་སྟོབས་ཆེན་རྒྱལ་ཁབ་འོག་ནས་ང་
ཚོ་བོད་མི་ཉམ་ཆུང་གིས་བོད་རང་དབང་རང་བཙན་ལེན་ཐུབ་ཀྱི་མ་རེད། དེ་ལས་
རྒྱ་འོག་བོད་རང་སྐྱོང་ཡོང་ཐབས་ལ་བརྩོན་ན་ལེགས་ཟེར་ན། དེ་ནི་བདེན་པ་ལ་
ཡིད་ཆེས་མེད་པར་རྫུན་མ་ལ་ཡིད་ཆེས་པའི་བསམ་ཚུལ་ཞིག་རེད། གང་གིས་ཤེ་
ན། བོད་དེ་རྒྱལ་རབས་ལོ་རྒྱུས་དང༌། མིའི་གདོང་དབྱིབས། སྐད་ཡིག་གང་ཅིའི་ཐད་
ནས་རྒྱ་དང་ཐ་དད་ཀྱི་རྒྱལ་ཁབ་ཅིག་ཡིན་པས་ན་བོད་རང་བཙན་ནི་བདེན་པ་རེད།
བོད་རྒྱ་འོག་རང་སྐྱོང་ནི་རྫུན་མ་རེད། དེར་བརྟེན་ང་ཚོས་བདེན་པ་ལ་ཡིད་ཆེས་བྱས་
ཏེ་འཚེ་མེད་ཞི་བའི་ལམ་ནས་བོད་རང་བཙན་རྩོད་ལེན་བདེན་པའི་ཨུ་ཚུགས་
མཐར་སྐྱེལ་གྱིས་བསྒྲུགས་ན་བདེན་པའི་འབྲས་བུ་སྔ་ཕྱི་ལ་མ་ལྟོས་པར་ཐོབ་ཐུབ།
དཔེར་ན་ང་ཚོས་དམ་པའི་ཆོས་བསྒྲུབ་ན་ཚེ་འདིར་སངས་རྒྱས་ཀྱི་གོ་འཕང་མ་
ཐོབ་ན་སངས་རྒྱས་ཀྱི་གོ་འཕང་ཐོབ་རྒྱུ་ཡོད་ཟེར་བ་རྫུན་མ་རེད་ཟེར་མི་རུང་བར་
སྐྱེ་བ་ཕྱི་མའམ། སྐྱེ་བ་མང་པོའི་མཐར་སངས་རྒྱས་ཀྱི་གོ་འཕང་ཐོབ་རྒྱུ་ཡོད་པར་
ཡིད་ཆེས་དགོས་པ་ལྟ་བུ་རེད། ཡང་ལ་ལས་བོད་པས་མུ་ཐུར་ (ཙག་སྒྲ་） ཞིག་ཀྱང་
5



བཟོ་མི་ཤེས་པས་བོད་རྒྱ་འོག་ཏུ་བསྡད་ན་དེང་རབས་ཀྱི་ཅ་དངོས་ལ་ལོངས་སྤྱོད་
རྒྱུ་ཡོད་པས་བོད་རང་བཙན་མ་བྱས་ན་ལེགས་ཟེར། དེ་ནི་གཞན་བརྟེན་རིང་ལུགས་
ཞེས་དེང་རབས་ཡར་ཐོན་གྱི་བསམ་བློ་མེད་པའི་ཀླད་པ་རྙིང་པ་རེད། ༧རྒྱལ་དབང་
སྐུ་ཕྲེང་བཅུ་གསུམ་པས་ཀྱང་ཕྱི་རྒྱལ་དུ་བོད་པ་དེང་རབས་ཀྱི་སློབ་སྦྱོང་བྱེད་དུ་
བཏང་བ་དང༌། བོད་དུ་གློག་འཕྲུལ་ལས་ཁང་བཙུགས་པ་སོགས་དང་། བོད་
དམངས་གཙོའི་རྒྱལ་ཁབ་ཏུ་བསྒྱུར་བའི་ཕྱག་ལས་འགོ་བཙུགས་ཀྱང་སྐུ་ཚེ་རིང་
པོ་མ་བཞུགས་པས་དགོངས་བཞེད་མ་གྲུབ། སྤྱི་ཚོགས་རྙིང་པའི་མཐོ་རིམ་སྐུ་དྲག་
དང་། སེར་འབྲས་དགའ་གསུམ་སོགས་ཀྱིས་སྲིད་དབང་སྒེར་འཛིན་དང་། ཕ་གཞིས་
ཆོས་གཞིས། བྲན་གཡོག་བཀོལ་སྤྱོད་སོགས་ལ་དོ་ཕོག་ཡོང་བར་བསམ་ནས་
༧རྒྱལ་དབང་གི་མཛད་པའི་གཞུག་སྐྱེལ་མ་བྱས། བོད་རང་བཙན་བྱུང་ན་བོད་པས་
ཕྱི་རྒྱལ་ཡར་ཐོན་རྒྱལ་ཁབ་ནང་དེང་རབས་རིག་གསར་སློབ་སྦྱོང་བྱེད་ཐུབ་ཀྱི་རེད་
ལ་བྱེད་ཀྱང་དགོས། མདོར་ན་བྱེས་བཙུགས་བོད་གཞུང་འདི་དམངས་གཙོ་རིང་
ལུགས་ཡིན་ན་བོད་སྡོད་བོད་རྒྱ་ཆེའི་མི་མང་གིས་རང་བཙན་འདོད་པ་དེ་ངོས་ལེན་
གྱིས་ཕྱག་ལས་གནང་དགོས་པ་ལས་བྱེས་འབྱོར་བོད་མི་མང་ནང་བོད་རྒྱ་འོག་རང་
སྐྱོང་འདོད་མཁན་ཉུང་ཤས་ཀྱི་འདོད་པ་དེ་ལ་བསྟུན་ན་ནོར། དེ་ཡང་། རང་དབང་
ཐམས་ཅད་བདེ་བ་ཡིན།། གཞན་དབང་ཐམས་ཅད་སྡུག་བསྔལ་ཡིན།། ཐུན་མོང་བ་
ནི་རྩོད་པའི་རྒྱུ།། དེས་ན་རང་དབང་རང་བཙན་དགོས།། ཞེས་ཀྱང་བརྗོད་ཆོག བོད་རྒྱ་
འོག་རང་སྐྱོང་ནི། ཐུན་མོང་བ་ནི་རྩོད་པའི་རྒྱུ། །ཞེས་ཐག་གཅོད་ཆོག་གོ། །
མཐར་མཇུག་སྡོམ་ཞུ་རྒྱུར། བོད་ཀྱི་རིག་གཞུང་དངོས་སུ་ལག་ལེན་བསྟར་བའི་སྒོ་



ནས་གཅེས་སྐྱོང་དང༌། བདེན་ཚིག་སྨོན་ལམ་དང་ལྷ་སྲུང་འཕྲིན་བསྐུལ་དུ། ཡོངས་
རྫོགས་བོད་ལྗོངས་རང་དབང་གཙང་མའི་དཔལ། །ཞེས་དང་། ཆོས་སྲིད་རང་དབང་
གཙང་མའི་སྣང་བའི་དཔལ། །ཞེས་ཁ་ནས་འདོན་པ་བཞིན་ཞེ་འདོད་ཀྱང་མཚུངས་
པར་བོད་ཆོལ་གསུམ་ཡོངས་རྫོགས་ཆོས་སྲིད་རང་དབང་རང་བཙན་གཙང་མ་རྩོད་
ལེན་ཐབས་ཤེས་ཡོད་རྒུ་རྩལ་སྤྲུགས་བོད་གཞུང་མང་ཚང་མས་མཛོད་རོགས་ཞེས་
ཐལ་མོ་སྙིང་གར་སྦྱར་ཏེ་གསོལ་བ་ལགས་ན་དགོངས་པར་འཇགས་པར་ཞུ།།
བོད་ཀྱི་བང་ཆེན། ཕྱི་ལོ་ ༢༠༠༤།༡༠།༣ དྷ་རམ་ས་ལ། ཤོག་ངོས་ ༢ དང༌ ” པའི་ཐོག་བཀོད།
98



བོད་ཀྱི་རྒྱལ་དར་གསར་བཟོ་དང་འབྲེལ་བའི་བསམ་འཆར།
ད་ཡོད་བོད་ཀྱི་རྒྱལ་དར་འདི་བཞིན་རྒྱལ་སྤྱིའི་ནང་ཡོངས་གྲགས་སུ་གྱུར་ཟིན་པ་
དང༌། བོད་ལ་བརྩེ་གདུང་དང་རྒྱབ་གཉེར་བྱེད་མཁན་ཕྱི་རྒྱལ་མི་རིགས་ཚོས་ཀྱང་
སྒོ་སྒེའུ་ཁུང་དང་། རླངས་འཁོར་ལ་སྦྱར་བ་དང༌། འཕྱར་འཛུགས་བྱེད་མུས་སུ།
ཉོབ་སྟེ་བོད་ཀྱི་རྒྱལ་དར་གསར་བཟོ་བྱས་ན་ཚང་མ་ཧ་ལས་ཧོན་འཐོར་གྱིས་བློ་
བག་མི་ཕེབས་པ་ཡོང་ཉེན་ཆེ་བས། བོད་ཀྱི་རྒྱལ་དར་རྙིང་པའི་སྐྱོན་དང་། གསར་
བཟོས་བོད་ཀྱི་རྒྱལ་དར་གྱི་ཁྱད་ཡོན་བཅས་རྒྱུ་མཚན་གསལ་བཤད་ཞིབ་ཕྲ། ཕྱི་
ནང་མི་རིགས་ཚང་མ་ཡིད་འགུགས་ཐུབ་ངེས་ཤིག་རྒྱལ་སྤྱིར་ཁྱབ་པའི་ཁྱབ་
བསྒྲུག་བྱ་རྒྱུ་ཧ་ཅང་གལ་ཆེ།།
རྒྱལ་དར་རྙིང་པ་འདིས་བོད་དམངས་གཙོའི་རྒྱལ་ཁབ་དང་གཞུང་གི་ངོ་བོ་
མཚོན་མི་ཐུབ་པའི་སྐྱོན་གནད་དམིགས་བསལ་ཞིག་མ་མཐོང་ཡང་། ད་ལྟའི་བོད་
ཀྱི་རྒྱལ་དར་ལ་བྲིས་པའི་གངས་སེང་འདི་ཐད། གངས་རིར་གནས་པའི་སྲོག་
ཆགས་དཀར་པོ་རལ་པ་གཡུའི་མདོག་ཅན་རི་དྭགས་ཀན་གྱི་རྒྱལ་པོ་ཞིག་འཇིག་
རྟེན་ན་ཡོད་མེད་རྩོད་པ་ཅན་ཡིན་པ་དང༌། མཁས་དབང་དགེ་འདུན་ཆོས་འཕེལ་
གྱིས་རྒྱ་ཁྱི་སྣ་ལེབ་ལ་གཡུ་རལ་བཙུགས་ནས་གངས་སེང་ཞེས་མིང་བཏགས་ཏེ་
བོད་ཀྱི་རྒྱལ་རྟགས་སུ་བྱེད་པ་ནི་རྟགས་རྟེན་མི་ཤིས་ཚུལ་གསུངས་པ་དང་། གློ་
བུར་བོད་ཀྱི་རྒྱལ་དར་ཞིག་བཟོ་དགོས་བྱུང་ན་རི་མོ་མཁས་པ་ཞིག་མེད་ན་བཟོ་མི་
ཐུབ་པ་སོགས་སྐྱོན་ཆ་ཡང་མང་པོ་ཡོད།
99



ད་དུང་བོད་ཀྱི་རྒྱལ་དར་གསར་བཟོ་ལས་གལ་ཆེ་བ་ནི་བོད་གཞུང་གི་མིང་
གསར་པ་བཟོ་དགོས། “བོད་གཞུང་དགའ་ལྡན་ཕོ་བྲང་ཕྱོགས་ལས་རྣམ་རྒྱལ་”
ཟེར་བ་ནི། སྔོན་ཆད་བོད་ཀྱི་སྤྱི་ཚོགས་རྙིང་པའི་ནང་དགའ་ལྡན་པས་བོད་ཀྱི་སྲིད་
དབང་སྒེར་འཛིན་བྱས་དུས་ཀྱི་མིང་སྟེ། འབྲས་སྤུངས་དགོན་ནང་ཡོད་པའི་རྒྱལ་བ་
ལྔ་པའི་བླ་བྲང་གི་མིང་དེའི་མཐར་ཕྱོགས་ལས་རྣམ་རྒྱལ་ཞེས་པ་བསྣན་ནས་བོད་
གཞུང་གི་མིང་དུ་བཏགས་པ་རེད། དེ་སྐབས་བོད་ལྗོངས་ཚོགས་འདུ་ཟེར་བའི་
ནང་སེ་འབྲས་དགའ་གསུམ། བཀྲ་ཤིས་ལྷུན་པོ། གླིང་བཞིའི་བླ་བྲང་སོགས་དགའ་
ལྡན་པའི་འཐུས་མི་མ་གཏོགས་ས་རྙིང་བཀའ་བོན་གྱི་འཐུས་མི་མེད། བོད་རྒྱལ་
ཁབ་ཀྱི་གྲོས་ལ་དབང་བའི་མི་སྣ་ནི་དགའ་ལྡན་པ་ཁོ་ན་ཡིན་པས་མིང་དོན་
མཚུངས།
ད་ལྟ་བོད་གཞུང་དམངས་གཙོའི་ལུགས་སུ་བསྒྱུར་ནས་བོད་མི་དམངས་སྤྱི་
འཐུས་ལྷན་ཁང་བཙུགས་པའི་ནང་ཆོལ་ཁ་གསུམ་དང་། ཆོས་ལུགས་ལྔའི་འཐུས་
མི་དབང་ཆ་འདྲ་མཉམ་ཡོད་པས། བོད་གཞུང་གི་མིང་ད་དུང་དགའ་ལྡན་ཞེས་ཆོས་
ལུགས་བྱེ་བྲག་པ་གཅིག་གི་མིང་འབོད་པ་ནི་ཤིན་ཏུ་མི་འཚམས་པ་ཞིག་མཐོང་།
དཔེར་ན། མི་སྐྱ་ཞིག་རབ་བྱུང་བསྒྲུབས་རྗེས་ཆོས་མིང་མི་འབོད། སྒྲ་མི་བཅད། གྲྭ་
ཆས་མི་གྱོན་པར་བསྡད་པ་དང་མཚུངས།
དེས་ན། “བོད་མི་དམངས་སྤྱི་མཐུན་རྒྱལ་ཁབ་ཀྱི་གཞུང་ས་ཆེན་མོ་ཕྱོགས་ལས་
རྣམ་རྒྱལ་” ཞེས་མིང་འདོགས་དགོས། དེ་འབྲེལ་ད་ཡོད་བོད་ཀྱི་རྒྱལ་གླུར་ གནམ་
བསྐོས་དགའ་བ་བརྒྱ་ལྡན་དབུ་འཕང་དགུང་ལ་རེག་” ཅེས་པའང་། “བོད་ལྗོངས་མི་
100



དམངས་སྤྱི་མཐུན་དབུ་འཕང་དགུང་ལ་རེག་” ཅེས་པར་བསྒྱུར་དགོས་པ་བཅས་མ་
བཅོས་དངོས་འབྲེལ་གྱི་བསམ་འཆར་ཞུས་པ་ལགས་སོ།།
བོད་ཀྱི་རྒྱལ་དར་གསར་པའི་དཔེའུ་བྲིས་དང་། འགྲེལ་བཤད།
རྒྱལ་དར་ཁ་དོག་དཀར་པོས་བོད་གངས་ཅན་ལྗོངས་མཚོན།
སྐར་རྟགས་གསུམ་གྱིས་བོད་ཆོལ་ཁ་གསུམ་མཚོན།
དབུས་ཀྱི་མེ་ཏོག་པདྨས་བོད་ལྗོངས་འཕགས་མཆོག་སྤྱན་རས་གཟིགས་ཀྱི་གདུལ་
ཞིང་དུ་མཚོན།
བོད་གཞུང་བཀའ་སྤྱིའི་རྒྱལ་དར་དང་རྒྱལ་རྟགས་བསྐྱར་ཞིབ་ཚོགས་ཆུང་ནས་ཕྱག་བྲིས་ཕེབས་
དགོངས་བཞིན། ཨ་མེ་རི་ཀ། སི་ཨེ་ཀྲལ་ནས་ཏྲེ་ཧོར་གདོང་སྤྲུལ་བསྟན་པའི་རྒྱལ་མཚན་གྱིས་ཆུ་རྟ་
ཟླ་ ༢ ཚེས་ ༤ དགེ་བར་གུས་ཕུལ།།།
101



ས་པཎ་ལ་སྐུ་སྲིང་བཟོད་པ་རིང་མོ་ཟེར་བ་ཡོད་ཚུལ་འཆལ་གཏམ་ལ་དཔྱད་པ་ཉུང་བསྡུས།
འཛམ་གླིང་མཁས་པའི་གཙུག་རྒྱན་ས་སྐྱ་པ། །ཀུན་དགའ་རྒྱལ་མཚན་ཞབས་ལ་
གུས་བཏུད་ནས། །འཆལ་གཏམ་མགྲིན་བཟང་སྐད་ཅོར་སྒྲོགས་པའི་ལན། །བདེན་
གཏམ་དབྱར་གྱི་རྔ་སྒྲ་སྒྲོགས་ལ་གསོན། །
དེ་ལ་འདིར་གང་བཤད་པར་བྱ་བ་ནི། རྒྱ་གར་དྷ་རམ་སཱ་ལཱ་ཨ་མྱེས་རྨ་ཆེན་བོད་
ཀྱི་རིག་གཞུང་ཞིབ་འཇུག་ཁང་ནས་བཏོན་པའི་བོད་ཀྱི་བུད་མེད་རིག་པའི་དུས་
དེབ་གཡུ་མཚོ་ ༡ee༤ ལོ་ ༢ སྤྱིའི་ཨང་ ༡ ནང་མཁས་དབང་བཀྲས་མཐོང་རག་ར་
རིན་པོ་ཆེ་ཐུབ་བསྟན་ཆོས་དར་ལགས་ཀྱིས་མཛད་པའི་བཟོད་པ་རིང་མོ་ཟེར་བའི་
སྐོར་རྩོམ་བྲིས་ཤིག་བཀོད་འདུག་པ་དེར། ཆོས་རྗེ་ས་པཎ་ལ་སྐུའི་སྲིང་མོ་བཟོད་པ་
རིང་མོ་ཟེར་བའི་བཙུན་མ་ཞིག་ཡོད་སྐད་དང་། དེས་ས་པཎ་གྱིས་མུ་སྟེགས་འཕྲོག་
བྱེད་དགའ་བོ་རྩོད་པས་ཕམ་པར་མཛད་དུས་རོགས་བྱས་ཚུལ་སོགས་ཞལ་ཐང་
ཞིག་དང་། སུམ་པ་མཁན་པོ་སོགས་ཀྱི་ཡིག་ཆ་ལ་བརྟེན་ནས་གསུངས་པ་ནི། པཎྜི་
ཏ་མཉམ་པར་མ་བཞག་པའི་གསུང་དུ་མཐོང་ནས་དོན་འདི་ལ་ཁུངས་ལུང་གང་
ཡང་མེད་པས་ཡིད་རྟོན་མི་འཕེར་ཚུལ་ཚིག་ཉུང་དོན་འདུས་ཤིག་བརྗོད་རྒྱུར།
དེ་ཡང་ཁུངས་དག་ཡིག་ཆ་ས་སྐྱའི་གདུང་རབས་ཆེན་མོ་དང༌། ཀུན་མཁྱེན་གོ་
རམས་པའི་སྡོམ་གསུམ་རབ་དབྱེའི་འགྲེལ་པར་བཀོད་པའི་ས་པཎ་གྱི་རྣམ་ཐར་
སོགས་སུ་སྐུའི་སྲིང་མོ་བཟོད་པ་རིང་མོ་ཞེས་པའི་མིང་ཙམ་ཡང་མི་གསལ་བས་
གཏམ་རྒྱུད་དེ་ལ་སྒྲུབ་བྱེད་ལུང་ཚད་མ་མེད། བོད་ཀྱི་བཙུན་མའི་ཆ་ལུགས་ནི་བོད་
102



ཀྱི་གྲྭ་པའི་ཆ་ལུགས་དང་གཅིག་པ་ཡོད་པར་གནག་རྫི་ཡན་གྱིས་ཤེས་པས་ཐང་
ཀར་གཟན་གྱི་འོག་ཏུ་སྟོད་གོས་མེད་པའི་བཙུན་གཟུགས་དེ་བོད་ཀྱི་བཙུན་མ་ཡིན་
ཟེར་བ་སུས་རྣ་བར་འགྲོ། གནའ་དེང་གི་ས་སྐྱའི་རྗེ་བཙུན་མ་རྣམས་ཀྱི་ན་བཟའ་
ཡང་བོད་ཀྱི་གྲྭ་ཆས་ལས་དམིགས་བསལ་མི་འདྲ་བ་མེད་པ་ཀུན་གྱི་མངོན་སུམ་
དུ་གྱུར་པ་འདིའོ།། ་
སུམ་པ་མཁན་པོ་ཡེ་ཤེས་དཔལ་འབྱོར་གྱི་གཏམ་ལུང་དྲངས་ཀྱང་དེས་དག་པ་
སྟེར་མི་ཐུབ་སྟེ། སུམ་པས་བྲིས་པའི་ཆོས་འབྱུང་དུ་བདུད་རྒན་ཕ་བོང་ཁ་པའི་
གཏམ་དང་གཉིས་སུ་མེད་པའི་ཕྱོགས་རིས་ཀྱི་གཏམ་མང་པོ་ཡོད་ཅིང་། ལྷག་པར་
སུམ་པས་བརྩམས་ཆོས་གསུང་རབ་རྣམ་དག་ཆུའི་དྲི་མ་སེལ་བྱེད་ནོར་བུ་ཀེ་ཏ་ཀ་
ཟེར་བར་གནམ་ཆོས་དང་གཏེར་ཆོས། གཏོ་མདོས་གླུད་གསུམ་སོགས་ལོག་ཆོས་
དང་ལོག་སྤྱོད་ཡིན་ཟེར་བ་དང་། པདྨ་འབྱུང་གནས་བོད་དུ་བྱོན་ནས་བསྟན་པའི་བྱ་
བ་བྱས་ཟེར་བ་རྫུན། རྒྱལ་པོ་གླང་དར་ཞེས་ཐུགས་རྗེ་ཆེན་པོའི་སྤྲུལ་པས་བསྟན་པ་
ལས་བཀག་པ་རྣམས་བསྣུབས་ཚུལ། རྟ་མགྲིན་མུ་སྟེགས་པའི་ལྷ་དང་། དམག་ཟོར་
མ་བོད་དུ་ལྭ་བ་དམར་པོས་དྲངས་པ་དང་། དེའི་བསྐང་གསོའི་ཁུངས་མེ་ལྕེ་འབར་
བའི་རྒྱུད་ལས་བླངས་ཤིང་། སྨན་རཀ་ཕུད་གསུམ་སོགས་རྙིང་མར་གྲགས་པ་སྣ་
ཚོགས་ཡོད་ཟེར་བ་དང་། དགོན་ལུང་གི་ཚོགས་འདོན་དུ་རྙིང་མའི་རྒྱལ་པོ་སྐུ་ལྔའི་
གསོལ་ཀའི་ཚིག་འཇིག་རྟེན་མཆོད་བསྟོད་ཅེས་པ་དང༌། སོ་ཟུར་གནུབ་ཉང་ཞེས་པ་
དང༌། བསྟན་འཛིན་སྡེ་གཉིས་ཞེས་པ་རྣམས་འཕྲི་སྣོན་གྱིས་བཅོས་པ་སོགས་ལ་
མདོ་སྨད་ཕྱོགས་ཀྱི་རི་བོ་དགའ་ལྡན་པའི་མཁས་པ་ཆེན་པོ་ཐུའུ་བཀྭན་ཆོས་ཀྱི་རྡོ་
103



རྗེས་དགག་པ་ནོར་བུ་ཀེ་ཏ་ཀའི་བྱི་དོར་ཞེས་པ་བརྩམས་པར་གཟིགས་དང་སུམ་པ་
མཁན་པོའི་བླུན་མཚང་རྗེན་པར་བསྟན་འདུག་གོ།
བྲག་དགོན་ཞབས་དྲུང་གིས་བཟོད་པ་རིང་མོས་ས་པཎ་ལ་ཕྲག་པ་དོག་པའི་ངག་
རྩོམ་བྱས་ཚུལ་བྲིས་པ་ནི། ས་པཎ་དམའ་འབེབས་སུ་ཆེད་དུ་བཅོས་ཏེ་བརྩམས་པ་
ཞིག་ཡིན་པར་དཔྱོད་ལྡན་སུས་བལྟས་ཀྱང་ཤེས་ཏེ། གལ་ཏེ་ས་པཎ་ལ་བཟོད་པ་
རིང་མོ་ཟེར་བའི་སྐུ་སྲིང་མཁས་པ་ཞིག་ཡོད་ན་རང་གི་མིང་པོ་པཎྜི་ཏ་ལ་གུས་
བསྟོད་ལས་ཟུར་ཟ་དམའ་འབེབས་རིགས་ག་ལ་མཛད། འཇིག་རྟེན་ཐ་མལ་པའང་
སྲིང་མོས་མིང་པོར་གུས་བཀུར་བྱེད་པ་ལས་མཐོང་ཆུང་རིགས་མི་བྱེད་པ་ནི་བོད་ཀྱི་
ཡ་རབས་སྤྱོད་བཟང་དུ་ཀུན་ལ་གྲགས་ཤིང་གྲུབ་པ་དེའོ།།
དེ་ལྟར་ན་ས་པཎ་ལ་རྩོད་གྲོགས་སུའང་མེད་པར་འདོད་དམ་ཞེ་ན། ས་པཎ་ལ་
རྩོད་གྲོགས་རྗེ་བཙུན་འཇམ་པའི་དབྱངས་ཡོད། ཇི་ལྟར་ཤེས་ཞེ་ན། ས་པཎ་གྱིས་
འཇམ་དབྱངས་མདུན་གྱི་ནམ་མཁར་གསལ་བཏབ་ནས་འཕྲོག་བྱེད་དང་རྩོད་པའི་
ཚེ་འཇམ་དབྱངས་ཀྱིས་ཕྲག་པ་གཡས་པར་གསལ་ཐོབ་ལ་རྩོད་གསུངས་པས་དེ་
བཞིན་མཛད་དེ་རྩོད་མཐར་འཕྲོག་བྱེད་ཕམ། དེ་ནས་འཕྲོག་བྱེད་ཀྱིས། ཁྱོད་མིན་
ཁྱོད་ཀྱི་ཕྲག་པ་གཡས་པ་ན། །དམར་སེར་རལ་གྲི་ཅན་དེ་ངས་མ་ཐུབ། །ཅེས་བརྗོད།
འཕྲོག་བྱེད་ཀྱང་སྐྱེ་བོ་ཐ་མལ་པ་ཞིག་མིན་པར་འཇམ་པའི་དབྱངས་མཐོང་ཐུབ་
པའི་ལས་ཅན་ཞིག་ཡིན་པར་གསུངས།
ཡང་མཁན་ཆེན་ངག་དབང་ཆོས་གྲགས་ཀྱི་སྡོམ་གསུམ་རབ་དབྱེའི་འགྲེལ་པ་
དང༌། སྐྱབས་རྗེ་བདུད་འཇོམས་རིན་པོ་ཆེའི་བོད་ཀྱི་རྒྱལ་རབས་དག་ན་ས་པཎ་
104



གྱིས་འཕྲོག་བྱེད་དང་རྩོད་དུས་འཕྲོག་བྱེད་ནམ་མཁར་འཕུར་བ་ན་སློབ་དཔོན་
འདར་ཕྱར་རོགས་སུ་སྦྲན་ཏེ་ཁོང་གིས་ཁོའི་གྲིབ་མ་ལ་ཕུར་པ་བཏབ་པས་འཕྲོག་
བྱེད་སར་ལྷུངས་པར་གསུངས་མོད། དེ་ནི་སྔགས་པའི་ཆེ་བ་འདོན་བྱེད་དུ་
དགོངས་ཏེ་འདར་ཕྱར་རོགས་སུ་སྦྲན་པའི་ཚུལ་བསྟན་པའམ། གང་ལྟར་ས་པཎ་
རྫུ་འཕྲུལ་གྱིས་ཕོངས་པར་ནམ་ཡང་མི་ལྟ་སྟེ། རྒྱ་ནག་རྒྱལ་པོ་གོ་དན་གྱིས་
ཉམས་སད་དུ་མཚོ་ཁར་རྒྱ་མའི་ཁང་པར་སྤྱན་དྲངས་ཚེ་ས་པཎ་གྱིས་དངོས་པོར་
བྱིན་གྱིས་བརླབས་པ་བྱང་ཕྱོགས་སྤྲུལ་པ་སྡེའི་གཙུག་ལག་ཁང་ཞེས་ཕྱོགས་ཀུན་
ཏ་གྲགས་པ་དེ་ལྟར་ཡིན་ན། འཕྲོག་བྱེད་མཁར་འཕུར་བ་སར་ཕབ་པའི་མཐུ་ནུས་
མེད་པ་ཅི་ལ་སྲིད། དེས་ན་ལོ་རྒྱུས་དག་དང་མ་དག་དབྱེ་བ་འབྱེད་པའི་ཤེས་རབ་
དང་། ཕྱོགས་སུ་མ་ལྷུངས་པའི་གཟུར་གནས་ཟུང་དུ་འབྲེལ་བས་ལོ་རྒྱུས་འཆད་
བར་རིགས་སོ།།
ཞལ་ཐང་དེ་ལ་འགྲེལ་བཤད་ཇི་ལྟར་བྱེད་ཟེར་ན། རྒྱན་དྲུག་མཆོག་གཉིས་
སོགས་ཀྱི་ཞལ་ཐང་ཚད་ལྡན་རྣམས་སུ་པཎྜི་ཏ་རྣམས་ཆ་ལུགས་འདི་བཞིན་བྲིས་
ཡོད་པ་དང་། ས་པཎ་གྱི་གཡས་སུ་བྲིས་པ་གས་ཞབས་ཡིན་པ་དང་། ཞལ་ཐང་
ནང༌། ཚད་གཞུང་འགྲེལ་མཁས་ཆོས་གྲགས་རྗེ། ཞེས་མཚན་བྱང་འཁོད་ཡོད་པ་
བཅས་རྒྱུ་མཚན་དུ་བྱས་ནས་དཔལ་ཆོས་ཀྱི་གྲགས་པ་ཡིན་ཅེས་བཤད་ན་འཐད་
པར་སེམས་སོ།།
དེ་ལྟར་ལོ་རྒྱུས་མ་དག་པ་རྒྱ་འབྱམས་སུ་མི་འགྱུར་ཆེད་དཔྱད་གཏམ་ཉུང་འདུས་འདི་ཉིད་ཏྲེ་ཧོར་
གདོང་སྤྲུལ་ཧྲལ་པོ་བསྟན་པའི་རྒྱལ་མཚན་གྱིས། རབ་བྱུང་ ༡༧ པའི་ཤིང་སྤྲེལ་ཟླ་ ༧ ཚེས་ ༡༤ ལ། ཨ་
105



མེ་རི་ཀ་མང་སྡེ་གཅིག་བསྒྲིལ་རྒྱལ་ཁབ། གྲོང་ཁྱེར་སི་ཡེ་ཊལ། རང་ཤག་དབང་ཆེན་གྲུབ་པའི་དགའ་
ཚལ་དུ་བྲིས་པ་དགེའོ།། བཀྲ་ཤིས།
106



༧སྐྱབས་རྗེ་དམ་པ་མཁན་ཆེན་འཇིགས་མེད་ཕུན་ཚོགས་འབྱུང་གནས་རིན་པོ་ཆེ་རྗེས་སུ་དྲན་པའི་
གདུང་དབྱངས་དཔྱིད་ཀྱི་ཕོ་ཉའི་མགྲིན་གླུ།
ཀ་དག་ཡེ་ཤེས་མཆོག་བརྙེས་པས།།
གཉིས་སྣང་འཁྲུལ་པའི་འཇིགས་པ་མེད།།
སྐྱེ་རྒུའི་ཕུན་ཚོགས་འབྱུང་བའི་གནས།།
སུམ་ལྡན་མཁན་ཆེན་དམ་པར་གུས།། ༡
གངས་ལྗོངས་མཐའ་མིས་བཅོམ་པའི་ཚེ།།
འཇིགས་མེད་ཐུགས་སྟོབས་ཆེར་བསྐྱེད་ནས།།
ལྔ་རིག་ཕུན་ཚོགས་དཔལ་ཡོན་སྤེལ། །
བདེ་བའི་འབྱུང་གནས་གཅིག་ཏུ་ངེས།། ༢
རབ་མཛེས་ངུར་སྨྲིག་འཆང་བའི་སྐུ།།
རབ་སྙན་ཟབ་རྒྱས་ཆོས་འཆད་གསུང་།།
རབ་ཟབ་གནས་ལུགས་རྟོགས་པའི་ཐུགས།།
རབ་ཡངས་ཡོན་ཏན་ཕྲིན་ལས་རྒྱས།། ༣
ཐུགས་རྗེ་ཀུན་ལ་སྙོམས་པའི་ཆར།།
107



གདལ་བྱ་རྐང་འཐུང་ཞིང་སར་འབེབས།།
ཡོན་ཏན་ལོ་འདབ་མེ་ཏོག་བཀྲ།།
སྐུ་གསུམ་འབྲས་བུ་སྨིན་པར་མཛད།། ༤
གསུང་སྐྱེས་མཁས་གྲུབ་ཤི་རྟ་ཡིས།།
ཁྱེད་ཀྱི་ཕྲིན་ལས་ནམ་མཁའི་ནོར།།
གླིང་བཞིའི་མཁའ་ལ་འདྲེན་པ་ལས།
འགྲོ་ལ་ཕན་བདེའི་སྣང་བ་སྟེར།།”
བདག་སོགས་ལས་ངན་ཆུ་འཛིན་གྱིས།།
མགོན་པོ་ཉི་མ་རེ་ཞིག་བསྒྲིབ། །
གསོལ་འདེབས་བསིལ་བྱེད་གཡོ་ལགས་ན།།
སླར་ཡང་སྣང་བའི་དཔལ་འཆར་གསོལ།། s
རྩ་གསུམ་ཀུན་འདུས་བླ་མ་ལ།།
སྤྱོད་ལམ་ཀུན་ཏུ་གསོལ་བ་འདེབས།།
སྐྱེ་བ་ཀུན་ཏུ་རྗེས་བཟུང་ནས།།
སྒྲིབ་གཉིས་ཀུན་ལས་གྲོལ་བར་མཛོད།། ༧
108



ཁྱེད་ཀྱི་ཐུགས་བསྐྱེད་ས་བོན་དང༌།
བདག་གི་དད་དམ་དྲོད་གཤེར་འཛོམས།།
ཕན་བདེའི་ལོ་ཏོག་ལེགས་སྨིན་ནས།།
སྡུག་བསྔལ་དབུལ་བ་སེལ་གྱུར་ཅིག། ༤
སྐྱབས་གནས་བསླུ་མེད་ཐུགས་རྗེ་དང་།།
སློབ་མའི་ལྷག་བསམ་དག་པའི་སྟོབས།
ཆོས་ཉིད་མི་འགྱུར་བདེན་མཐུ་ཡིས།།
ཡིད་ལ་སྨོན་པ་ཀུན་འགྲུབ་ཤོག། ཁ
རྒྱ་གར་དྷ་རམ་སཱ་ལཱ། ཁ་བ་དཀར་པོ་བོད་ཀྱི་རིག་གཞུང་སྲི་ཞུ་ཁང་གི་འགན་འཛིན་དྲན་དབང་གསེར་
རྟ་ཚུལ་ཁྲིམས་ལགས་ཀྱི་གསུང་བསྐུལ་ངོར། མཁན་ཆེན་དམ་པའི་ཞལ་མཇལ་གསུང་ཐོས་ཀྱི་སྐལ་
བཟང་ལ་སྤྱད་པ་ཏྲེ་ཧོར་གདོང་ཐོག་སྤྲུལ་མིང་བསྟན་པའི་རྒྱལ་མཚན་གྱིས། རབ་གནས་ཤིང་སྤྲེལ་ཟླ་
༧ ཚེས་ ༤ ལ། ཨ་མེ་རི་ཀ་མང་སྡེ་གཅིག་བསྒྲིལ་རྒྱལ་ཁབ། མངའ་སྡེ་ཝ་ཤིང་ཊོན། གྲོང་ཁྱེར་སི་ཨེ་
ཊལ། རང་ཤག་དབང་ཆེན་གྲུབ་པའི་དགའ་ཚལ་ནས་དད་པས་བྲིས་ཏེ་ཕུལ་བ་དགེ།
109



བཙན་བྱོལ་བོད་མིའི་ཤེས་ཡོན་སྐོར་ཡིག་ཐོག་བཅར་འདྲིར་ལན་འདེབས།
འདྲི་བ། བཙན་བྱོལ་བོད་མིའི་གཞི་རིམ་ཤེས་ཡོན་སྲིད་བྱུས་གསར་པ་དང་ཡང་ན་
ད་ལྟའི་བོད་མིའི་ཤེས་ཡོན་གྱི་གནས་སྟངས་སྐོར་དགོངས་ཚུལ་མདོར་
བསྡུས་ཤིག་གསུང་རོགས།
ལན། བཙན་བྱོལ་བོད་མིའི་གཞི་རིམ་ཤེས་ཡོན་སྲིད་བྱུས་གསར་པ་དེ་རྒྱ་བལ་
ནང་ཡོད་པའི་བོད་ཀྱི་སློབ་གྲྭ་ཁག་ལ་རན་འཚམས་ཡོད་རྒྱུ་རེད་སྙམ།
འོན་ཀྱང་ལྷོ་བྱང་ཨ་རིའི་ནང་བོད་པ་གཞོན་སྐྱེས་ཚོར་བོད་ཀྱི་བློ་གྲྭ་མེད་
པས་ཕན་ཐོགས་གང་ཡང་མེད།
འདྲི་བ། བོད་མིའི་སློབ་གྲྭ་ཁག་ཏུ་བོད་ཀྱི་ཆོས་རིག་དང་ཤེས་སྤྱོད་ཉམས་ཆགས་
འགྲོ་བའི་རྒྱུ་རྐྱེན་གཙོ་བོ་གང་རེད་དམ།
ལན། བོད་གཞུང་དམངས་གཉིས་ཀས་བོད་མིའི་ཁྲོད་དུ་བོད་ཀྱི་སྐད་ཡིག་
གཞིར་བྱས་པའི་ཆོས་རིག་བཟང་སྤྱོད་རྒྱུན་འཛིན་ཐད་དོ་སྣང་ཆུང་སྐྱོན་
གྱིས་བོད་ཀྱི་སློབ་གྲྭ་ཁག་ཏུ་མ་ཟད་སྤྱི་ཡོངས་ནས་ཉམས་ཆགས་འགྲོ་
བཞིན་ཡོད། འདིའི་ཐད་གསལ་པོར་བཤད་ན། བོད་གཞུང་ནས་སུད་སི་
སོགས་ཕྱི་རྒྱལ་ཁག་སྤྱི་དང་། ལྷག་པར་བྱང་ཨ་མེ་རི་ཀའི་ནང་བོད་པ་
ཆིག་སྟོང་སྡེབས་གཅིག་ལ་གཞིས་ཆགས་སུ་བཏང་བ་དང་། དེ་ཚོའི་ནང་
མི་ཟླ་བསྒྲིལ་དང་། གཞན་ཡང་སྔ་རྗེས་ཆོས་ཚོགས་ཁག་ནས་རོགས་བྱས་
ཏེ་ལེན་པ་སོགས་ཀྱིས་བོད་རིགས་མི་འབོར་ཆེན་པོར་ཆགས་ཡོད། ད་
110



དུང་རྒྱ་བལ་ནང་ཡོད་བོད་པ་ཚོས་ཨ་རིར་སླེབས་ཐབས་ལ་བརྩོན་པ་
རྒྱུན་མི་ཆད་པ་བྱེད་མུས་སུ་ཡོད་པ་དང༌། བོད་གཞུང་ནས་ཀྱང་རྒྱབ་
རོགས་ཅི་དྲག་གནང་བ་བཅས་ནི་ནོར་འཁྲུལ་ཆེན་པོ་ཞིག་ཏུ་མཐོང་། དེ་
ནི་བོད་མིའི་འཚོ་བའི་གནས་སྟངས་ཡག་པོ་ཡོང་ཐབས་ཕྱོགས་གཅིག་
ཁོ་ནར་དགོངས་པ་བཞེས་པ་ལས། བོད་ཀྱི་རིག་གཞུང་བཟང་པོ་དེ་བོད་
མིའི་ཁྲོད་དུ་གསོན་པོར་གནས་ཐུབ་མིན་ཐད་དོ་སྣང་བྱུང་མི་འདུག མ་
འོངས་པར་བོད་རང་བཙན་ཐོབ་ཀྱང་བྱང་ཨ་རིའི་ནང་གཞིས་ཆགས་པའི་
བོད་མི་ཚོ་བོད་དུ་ཕྱིར་ལོག་གི་མ་རེད། ཁོ་ཚོའི་བུ་ཚ་སྐྱེ་རྒྱུད་མང་འཕེལ་
གྱིས་ཨ་རིའི་ནང་བོད་མིའི་གྲངས་འབོར་ཇེ་འཕེལ་དུ་འགྲོ་བ་ནི་ཆོས་
ཉིད་རེད། དེ་ཚོའི་ཁྲོད་དུ་བོད་ཀྱི་སྐད་ཡིག་གནས་ཚད་ཇེ་ཞན་དུ་འགྲོ་
བཞིན་ཡོད། གནས་སྟངས་འདི་མུར་ལུས་ན་མི་རབས་འདིའི་རྗེས་ནས་
བོད་ཡིག་མི་ཤེས་པ་དང་། དེ་རྗེས་ཀྱི་མི་རབས་ནང་བོད་སྐད་ཀྱང་མི་ཤེས་
པའི་བོད་མིའི་སྤྱི་ཚོགས་ཤིག་ཆགས་རྒྱུར་ངེས། དེས་ན་ཨ་རིར་བོད་མི་
བཏང་བ་ནི་གསང་སྔགས་ཀྱིས་བགེགས་རྒྱ་མཚོའི་ཕ་རོལ་དུ་བསྐྱོད་པ་
ལྟར། བོད་པ་དེ་ཚོ་ནམ་ཡང་བོད་དུ་ཕྱིར་ལྡོག་ཏུ་མེད་པར་མཐར་བསྐྲད་པ་
དང༌། དེ་ཚོར་རང་གི་མེས་པོ་གོང་མའི་རིག་གཞུང་ལ་སྤྱོད་པའི་སྐལ་བ་
ཡང་བཅད་པ་ཞིག་ལ་ངོས་འཛིན་ཆོག རྒྱ་བལ་ནང་འཚོ་བ་མཐའ་གཉིས་
སུ་མ་ལྷུང་པར་གནས་པའི་བོད་མི་ཚོས་རང་གི་རིག་གཞུང་ཡང་མཐོང་
ཐོས་ཐུབ་ཅིང་། ལོ་ལྟར་རེ་ཟུང་བོད་དུ་ཕྱིར་ལོག་མུས་དང་། བོད་རང་
111



བཙན་བྱུང་ན་ཁོ་ཚོ་བོད་དུ་ཕྱིར་ལོག་ནས་བོད་ཀྱི་རིག་གཞུང་གཅེས་སྐྱོང་
བྱེད་ཐུབ་པར་ཚོད་དཔག་བྱེད་ཐུབ།
འདྲི་བ། སློབ་གྲྭ་དེ་དག་ཏུ་བོད་མིའི་ཆོས་རིག་དང་ཤེས་སྤྱོད་མི་ཉམས་རྒྱུན་སྐྱོང་
ཇི་ལྟར་བྱས་ན་དགེ་མཚན་ཆེ་བ་ཡོད་དམ།
ལན། ། བོད་ཀྱི་སློབ་གྲྭ་ཁག་ནང་སློབ་དགེ་མཁས་པ་བོད་ཀྱི་རིག་གཞུང་ལ་
གཅེས་ཞེན་ཆེ་བ་ཤ་སྟག་དགོས་པ་དང་། བོད་གཞུང་ནས་དགེ་སློབ་ཚང་
མར་བོད་ཀྱི་རིག་གཞུང་སྦྱོང་བརྩོན་ཆེར་བསྐྱེད་དགོས་པའི་སྐུལ་ལྕག་ནན་
པོ་དགོས་གལ་ཆེ། །
འདྲི་བ། བཙན་བྱོལ་བོད་གཞུང་དང་བོད་མི་ཚོས་རང་ཉིད་ཀྱི་ཤེས་རིག་ཐོག་དོ་
ཁུར་ཇི་ཙམ་ཡོད་མེད་དང་མ་འོངས་པར་ཇི་ལྟར་གནང་དགོས་སམ།
ལན། ད་ལྟའི་ཆར་བོད་གཞུང་དམངས་ཚང་མས་རང་གི་སྐད་ཡིག་ལས་དབྱིན་
ཇིའི་སྐད་ཡིག་ལ་དོ་ཁུར་ཆེ་བར་བྱེད། མ་འོངས་པར་ཚུལ་དེ་ལས་ལྡོག་
སྟེ་བོད་ཀྱི་སྐད་ཡིག་གཙོ་བོར་སྦྱོང་བ་དང༌། གཏོང་ཡིག་དང་། མགྲོན་ཤོག
སྒོ་བྱང་། ཐོ་གཞུང་ཆེད་བསྒྲག་སོགས་བོད་ཡིག་གཙོ་བོར་འབྲི་བས་མ་
ཚད། དག་ཆ་བརྗོད་བྱ་ལའང་དོ་སྣང་ཅི་ཆེར་བྱེད་པ་བརྒྱུད་བོད་ཀྱི་རིག་
གཞུང་གོང་འཕེལ་དུ་གཏོང་དགོས། དེ་འབྲེལ་བོད་པའི་ཁོར་ཡུག་ནང་བོད་
ཡིག་གི་དེབ་དང་ཡིག་ཆ་མང་པོ་མཐོང་རྒྱུ་ཡོད་པ་བཟོ་དགོས།
འདྲི་བ། བཙན་བྱོལ་དུ་བོད་མིའི་མཐོ་སློབ་གསར་པ་དགོས་མཁོ་ཡོད་མེད་དང་
ཡང་ན་གཞན་དབང་སྟབས་བསྟུན་ངང་མུ་མཐུད་གནས་ན་ལེགས་སམ།
112



ལན། བཙན་བྱོལ་བོད་མིའི་ནང་བོད་ཀྱི་རིག་གཞུང་ཤེས་ཚད་མཐོ་པོར་སོན་པ་
མང་འཕེལ་བྱུང་ན་བོད་མིའི་མཐོ་སློབ་གསར་པ་དགོས་མཁོ་འབྱུང་སྲིད་
སྙམས་ལགས། བཀྲ་ཤིས་བདེ་ལེགས།
ཏྲེ་ཧོར་གདོང་སྤྲུལ་བསྟན་པའི་རྒྱལ་མཚན་གྱིས་དིལླི་ནས་ཤིང་སྤྲེལ་ཟླ་ ༩ ཚེས་ ༢༠ ལ།།
བོད་ཀྱི་བང་ཆེན། ཕྱི་ལོ་ ༢༠༠༤།༡༠།༡༤ དྷ་རམ་ས་ལ། ཤོག་ངོས་ ༣ པའི་ཐོག་བཀོད།
113



ཁམས་གསུམ་འགྲོ་བའི་འདྲེན་མཆོག་དཔལ་༧ས་སྐྱ་ཁྲི་ཆེན་རྡོ་རྗེ་འཆང་ཆེན་པོར་བསྟོད་ཅིང་གསོལ་
བ་འདེབས་པ་འཆི་མེད་ལྷའི་རྔ་སྒྲ།
ཨོཾ་སྭཱ་སྟི།
ངག་དབང་ལྷ་ཡི་ཐུགས་བསྐྱེད་ལས།།
མཚན་མཆོག་གསུམ་ལྡན་རིགས་སུ་འཁྲུངས།།
འཇིག་རྟེན་ཀུན་གྱི་དགའ་བའི་དཔྱིད།།
མགོན་པོ་མཚུངས་མེད་ཁྱེད་ལ་འདུད།།
ཐེག་ཆེན་གསུང་ངག་ལམ་འབྲས་ལ།།
གསན་བསམ་སྒོམ་པ་མཐར་སོན་ནས།།
འཆད་པའི་དཔལ་འབར་གདུལ་བྱ་སྐྱོང༌།།
འདྲེན་པ་མཉམ་མེད་སྤྱི་བོས་མཆོད།།
ཕྲིན་ལས་རྣམ་བཞིས་རིགས་དྲུག་འདུལ།།
རིས་མེད་བསྟན་འགྲོས་གཙུག་ཏུ་བཀུར།།
འདོད་འབྱུང་དབང་གི་རྒྱལ་པོ་མཆོག།
ཚེ་རབས་ཀུན་ཏུ་སྐྱབས་སུ་བསྙེན།།
114



རྣམ་འདྲེན་སྟོང་གི་ཐུགས་བསྐྱེད་ཀུན།།
གཅིག་ཏུ་སྤུངས་པའི་ཐུགས་སྟོབས་ཀྱིས།།
བདག་སོགས་འགྲོ་རྣམས་ཐུགས་བརྩེ་བས།
ནམ་ཡང་མི་འདོར་ཐུགས་བསྐྱེད་མངའ།།
གང་གི་མཚན་སྙན་གཡས་འཁྱིལ་སྒྲ།
གང་ཞིག་རྣ་བར་ལྷུངས་པའི་མོད།།
གང་ལ་དད་པའི་སྤུ་ལོང་གཡོ།།
གང་དྲུང་སྙེག་ལ་རིངས་པར་འགྱུར།།
སེམས་ཅན་དོན་ལ་མི་ངལ་བར།།
ཡུལ་གྲུ་དུ་མར་ཞབས་པད་བཀོད།།
ཁམས་དབང་མོས་པ་སྣ་ཚོགས་དང༌།།
རྗེས་མཐུན་ཆོས་ཀྱི་བདུད་རྩི་སྩལ།།
གསུང་སྐྱེས་མཁས་གྲུབ་བགྲང་ཡས་ཚོགས།།
རྒྱལ་ཁམས་ཡོངས་ལ་ཁྱབ་པར་བཞུགས།།
དམ་ཆོས་བཤད་སྒྲུབ་སྣང་བ་ཡིས།།
འགྲོ་ལ་ཐར་པའི་ལམ་བཟང་སྟོན།།
115



ཁྱེད་ཀྱི་རྨད་བྱུང་ཐབས་མཁས་མཐུས།།
ཀུན་དགའི་བསྟན་འཛིན་འདུས་སྡེ་རྣམས།།
ཐུགས་མཐུན་ཀློག་སྤོང་བྱ་བར་བརྩོན།།
བཀའ་དྲིན་བསམ་བཞིན་དད་ཕྱག་འཚལ།།
ཇི་སྲིད་ས་འདི་མ་ཞིག་པ།།
དེ་སྲིད་གསང་གསུམ་རི་དབང་ནི།།
སྐྱེ་འགྲོ་གླིང་བཞིའི་དབུས་ན་བརྗིད།།
ནམ་ཡང་གཡོ་མེད་རྟག་བཞུགས་གསོལ།།
རང་དོན་ཆོས་སྐུ་མངོན་བརྙེས་ཀྱང་།།
གཞན་དོན་མི་ཡི་གཟུགས་སུ་སྤྲུལ།།
ནམ་ཡང་བགྲེས་རྒུད་ཚུལ་མི་སྟོན།།
ཞབས་པད་བསྐལ་བརྒྱར་བརྟན་པར་གསོལ།།
དེ་ལྟར་རང་བཞིན་བརྗོད་པ་ཡིས།།
ཁྱེད་ལ་བསྟོད་ཅིང་གསོལ་བཏབ་མཐུས།།
སྐྱེ་ཀུན་ཁྱེད་མཉེས་བགྱིད་བཞིན་དུ།།
སྲིད་པ་མཐའ་མར་བྱེད་གྱུར་ཅིག།
116



འཕགས་ཡུལ་རཱ་ཛ་པུར་དཔལ་ས་སྐྱའི་ཆོས་སྒར་འགན་འཛིན་འཇམ་དབྱངས་ལེགས་བཤད་ལགས་
ནས་གསུང་བསྐུལ་ངོར་༧སྐྱབས་མགོན་ས་སྐྱ་ཁྲི་ཆེན་རིན་པོ་ཆེའི་དགུང་སྐེག་ཞི་བའི་ཞབས་བརྟན་
གསོལ་འདེབས་སུ་མཆོག་གི་སློབ་འབངས་ཀྱི་གྲལ་མཐར་འཁོད་པ། ཏྲེ་ཧོར་གདོང་ཐོག་སྤྲུལ་མིང་
ངག་དབང་ཐེག་མཆོག་བསྟན་པའི་རྒྱལ་མཚན་འབོད་པས་རབ་བྱུང་རི་ཟླའི་ཉི་སྒྲོལ་བྱེད་ཀྱི་ལོའི་གྲོ་
བཞིན་ཟླ་བའི་དཀར་ཕྱོགས་བཟང་པོ་གསུམ་པའི་ཚེས་ལ། ཨ་མེ་རི་ཀ་མང་སྡེ་གཅིག་བསྒྲིལ་རྒྱལ་
ཁབ་ཀྱི་མངའ་སྡེ་ཝ་ཤིང་ཊོན་ཁུལ་གྲོང་ཁྱེར་སི་ཨེ་ཊལ། རང་ཤག་དབང་ཆེན་གྲུབ་པའི་དགའ་ཚལ་དུ་
གསོལ་བ་བཏབ་བཞིན་བྲིས་པ་དགེ་ལེགས་འཕེལ།། །།
117



ཏྲེ་ཧོར་གདོང་སྤྲུལ་བསྟན་པའི་རྒྱལ་མཚན་གྱི་རྩོམ་བྲིས་ཐོ་གཞུང་།
འཇམ་དབྱངས་བསྟོད་པ་ཕྱོགས་ལས་རྣམ་པར་རྒྱལ་བའི་སྒྲ་དབྱངས།
ས་པཎ་བསྟོད་པ་ཨུཏྤ་ལའི་ཕྲེང་བ།
གུ་རུའི་གསོལ་འདེབས་ཤོ་ལོ་ཀ་གཅིག
ས་ངོར་ཚར་གསུམ་གྱི་གསོལ་འདེབས་ཤོ་ལོ་ཀ་གཅིག
གསུང་ངག་ལམ་འབྲས་ཀྱི་བླ་བརྒྱུད་ཕྱི་མ་དག་ལ་གདུང་དབྱངས་ཀྱི་གསོལ་
འདེབས་བྱིན་རླབས་ཆར་འབེབས། །
མཁྱེན་བརྩེ་འཇམ་དབྱངས་ཆོས་ཀྱི་བློ་གྲོས་ཀྱི་གསོལ་འདེབས།
ཡང་དེའི་གསོལ་འདེབས་ཤོ་ལོ་ཀ་གཅིག
བདུད་འཇོམས་འཇིགས་བྲལ་ཡེ་ཤེས་རྡོ་རྗེའི་གསོལ་འདེབས།
འཁྲུལ་ཞིག་ཀུན་བཟང་མཐོང་གྲོལ་རྡོ་རྗེའི་གསོལ་འདེབས།
མཁྱེན་བརྩེ་བདུད་འཇོམས་འཁྲུལ་ཞིག་གསུམ་གྱི་གསོལ་འདེབས།
མཁན་པོ་ཐུབ་བསྟན་རྒྱལ་མཚན་གྱི་གསོལ་འདེབས་ཤོ་ལོ་ཀ་གཅིག
གདོང་ཐོག་སྐུ་ཕྲེང་གསོལ་འདེབས།
རང་ཉིད་ཀྱི་གསོལ་འདེབས་ཤོ་ལོ་ཀ་གཅིག་
གསང་ཆེན་ཆོས་ཀྱི་བདུད་རྩིས་མྱོས་པའི་མགྲིན་གླུ་ཐོལ་བྱུང་དད་པའི་རང་སྒྲ།
ས་སྐྱའི་ཆོས་འབྱུང་རབ་འབྱམས་ཞིང་དུ་སྙན་པའི་སྒྲ་དབྱངས།
ལོ་ཚིགས་མཁས་པའི་ངག་རྒྱན།
118



རྩིས་གཞུང་ཁྱད་ཆོས་བདུན་ལྡན་ལ་ཅུང་ཟད་དཔྱད་པ་བློ་གསར་ཡིད་ཀྱི་མུན་སེལ།
མི་མཇེད་འཇིག་རྟེན་ཁམས་ཀྱི་རྣམ་གཞག་གནའ་རབས་པའི་འདོད་ཚུལ་ལ་དཔྱད་
པ་རིག་པའི་སྣང་བྱེད།
ཡི་གེའི་ཀ་དཔེ་མུ་ཏིག་ཕྲེང་བ།
གཟབ་བྲིས་ཀྱི་རྣམ་གཞག་ཀ་དཔེ་དང་བཅས་པ་བློ་གསལ་དགའ་སྐྱེད།
རྩོམ་བྲིས་སྣ་ཚོགས་ཨུཏྤལ་གཞོན་ནུའི་ཆུན་པོ་ཞེས་པའི་ཁ་བྱང་འོག་
སུམ་ཅུ་པའི་རྣམ་དབྱེ་གཉིས་བཞིའི་དོན་ལ་དཔྱད་པ་སོམ་ཉིའི་མུན་སེལ།
རིག་གཞུང་གཅེས་པར་འཛིན་པའི་གཏམ་ཕང་འགྲོའི་སྒྲ་དབྱངས།
རྒྱ་གུང་ཁྲན་གྱིས་སྤེལ་བའི་ཆོས་ཀྱི་སྐྱོན་བརྗོད་ལ་དགག་ལན་རིགས་པའི་
ཐོག་མདའ།
ཡོན་བཤད་ཕུན་ཚོགས་ལྔ་ལྡན།
ནང་པ་སངས་རྒྱས་པའི་ཆོས་གཏམ་ཉུང་བསྡུས།
འབྲི་དཔེ་དྲང་པོར་སྨྲ་བའི་གཏམ་དཔྱིད་ཀྱི་རྒྱལ་མོའི་མགྲིན་གླུ།
འཇམ་དབྱངས་བསྟོད་པ་རྡོ་རྗེའི་རྒྱུད་མངས།
རང་གི་དྲན་ཚུལ་ཀ་བཤད།
བསླབ་བྱ་ཀ་བཤད་དུ་སྤེལ་བ།
བོད་ལྗོངས་དྲན་གླུའི་ཀ་བཤད།
ལུགས་གཉིས་ཀ་རྩོམ།
ཟབ་མོའི་ལམ་གྱི་གཏམ།
119



མཁས་བླུན་བརྟག་པའི་ཚིགས་བཅད་ནོར་བུ་ཆུ་ཤེལ་དཀར་པོའི་ཕྲེང་བ།
ངག་དབང་བློ་གྲོས་གཞན་ཕན་སྙིང་པོའི་རྣམ་ཐར་མདོར་བསྡུས་དད་པའི་
དབྱངས་སྙན་བཅས་སོ།།
བློ་སྦྱོང་འཆད་པའི་མཚམས་སྦྱོར།
རྣོ་མཐོང་ཡེ་གྲགས་ཀྱི་གྲྭ་སྒྲུབ་ལྷན་ཐབས་པདྨའི་ཆུན་པོ།
སེངྒེ་སྒྲའི་རྒྱུན་ཁྱེར་བསྡུས་པ།
རྡོ་རྗེ་ཕུར་པའི་བསྙེན་ཐབས།
རབ་གནས་མདོར་བསྡུས་བྱ་ཚུལ།
མགོན་པོ་ཚེ་བརྟན་ལ་གདམས་པ།
དགེ་ལམ་རིམ་པས་དྲིས་ལན་འཁོར་འདས་དབྱེར་མེད་ལྟ་བའི་འགྲེལ་བཤད།
མདོ་སྔགས་ཆོས་ཀྱི་སྡོམ་ཚིག།
དགེ་སྦྱོར་གྱི་མཐར་འདོན་རྒྱུའི་སྨོན་ལམ།
གཏོར་བསྔོ་ཉུང་འདུས་འདོད་དོན་མྱུར་འགྲུབ།
བསང་མཆོད་ཀུན་བཟང་མཆོད་སྤྲིན།
གནོད་སྦྱིན་བེཀྱེ་ལྕམ་དྲལ་གྱི་གསེར་སྐྱེམས་བདུད་རྩིའི་སྤྲིན་ཕུང་།
ཆོས་སྐྱོང་གསེར་སྐྱེམས།
པེ་ཧར་གྱི་བསྐང་འཕྲིན།
པེ་ཧར་གྱི་བསང་མཆོད།
གཞི་བདག་ཨ་མྱེ་ར་རག་གི་གསེར་སྐྱེམས་འདོད་དོན་ལྷུན་གྲུབ།
120



རྩ་བའི་བླ་མ་འཇམ་དབྱངས་ཆོས་ཀྱི་བློ་གྲོས་ལས་སྒྲུབ་ཐབས་ཀུན་བཏུས་ལེགས་
པར་ཐོབ་པའི་དངོས་འབུལ་གྱི་ཡོན་བཤད། །
དེང་དུས་དང་མཐུན་པའི་དབྱིན་སྐད་ཀྱི་སྒྲ་གཞུང་རིག་ལམ་གསལ་བའི་སྒྲོན་མེ།
དབྱིན་བོད་ཤན་སྦྱར་ཚིག་མཛོད་སྣང་བ་གསར་པ།
ཆོས་ཀྱི་རྣམ་གྲངས་ཉེར་མཁོ་བརྗེད་བྱང་དྲན་པའི་མེ་ལོང་།
མ་བཅོས་དངོས་འབྲེལ་བརྗོད་པ་དུས་ཀྱི་སྦྲང་ཆར།
མ་བཅོས་དངོས་འབྲེལ་བརྗོད་པ་དུས་ཀྱི་མེ་ལྕེ།
འཐད་པར་སྨྲ་བའི་གཏམ་མདོངས་མཐའ་སིམ་པའི་ཟློས་གར།
རྒྱལ་བའི་བསྟན་ལ་འཁྲུལ་པ་སྨྲ་བའི་རྡུལ་སེལ་ལུང་རིགས་ཀྱི་བྱི་དོར་དག་
བྱེད་ཟེགས་མ། །
༧གོང་ས་༧སྐྱབས་མགོན་༧རྒྱལ་བའི་དབང་པོ་མཆོག་གི་ལྷ་སྲུང་བསྟེན་ཕྱོགས་
བཀའ་སློབ་ལ་རྒོལ་བའི་རྩོད་ཟློག་བདེན་གཏམ་ས་གཞི་འདར་བའི་འབྲུག་སྒྲ།
ཀོང་པོ་ཆོལ་ཁ་གང་གཏོགས་ཀྱི་དཔྱད་པ།
བོད་ཀྱི་རྒྱལ་དར་སྐོར་བསམ་འཆར།
བོད་རིགས་སྤུན་ཟླར་གསལ་འདེབས།
བོད་ཀྱི་སྐད་ཡིག་གཅེས་སྲུང་གཞེན་སྐུལ།
བོད་ཀྱི་རིག་གཞུང་གཅེས་སྲུང་གཞེན་སྐུལ།
བོད་རིགས་གཞོན་ནུའི་ངོ་བོ་ངོ་སྤྲོད་ཀྱི་གླུ་གཞས།
བོད་ལྗོངས་ཤར་ཕྱོགས་ཧོར་ཁོག་གི་ལོ་རྒྱུས།
121



འདུལ་ཁྲིམས་དང་དེང་རབས་ཀྱི་བསམ་སྤྱོད་སྙོམ་སྒྲིག་
༡ee༤ ལོར་བོད་དུ་ལྟ་སྐོར་བསྐྱོད་པའི་ལོ་རྒྱུས།
༡ere ལོ་ནས་བཟུང་བྱེས་འབྱོར་བོད་གཞུང་དམངས་དང་། གཞིས་བཞུགས་བོད་
མིའི་ཁྲོད་བཅས་པར་བོད་ཡིག་གི་བརྗོད་བྱ་དང་། ཐ་སྙད། ཡིག་སྲོལ་
སོགས་ལ་འགྱུར་བ་གང་ཡོད་སྐོར་གྱི་དཔྱད་རྩོམ།
དཔལ་བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་གི་ལོ་
རྒྱུས་མདོར་བསྡུས།
ཏྲེ་ཧོར་ཁུལ་དུ་ཡོད་པའི་ས་སྐྱའི་དགོན་པ་ཁག་གི་ལོ་རྒྱུས་ས་བོན་ཙམ་བཀོད་པ།
༧གོང་ས་སྐྱབས་མགོན་ཆེན་པོར་བསྟོད་རྩོམ་ཤོ་ལོ་ཀ་བཅུ་གསུམ།
ཚགས་པར་སྤྱི་ཚོགས་མེ་ལོང་ལ་ཆེད་དུ་བརྗོད་པ་ཤོ་ལོ་ཀ་གསུམ།
ལུགས་གཉིས་ཀ་རྩོམ་དཔྱིད་ཀྱི་ཕོ་ཉ། །
པར་བྱང་སྔོན་བརྗོད་སྐོར་ལ། ས་པཎ་མཁས་འཇུག་པར་སྐྲན་སྔོན་བརྗོད།
ཀུན་མཁྱེན་བསོད་ནམས་སེངྒེའི་སྡོམ་གསུམ་ཁ་སྐོང་དང་། མཁན་ཆེན་ངག་ཆོས་
ཀྱི་འགྲེལ་པ་བཅས་པར་སྐྲན་སྔོན་བརྗོད། །
གཞུང་བརྒྱ་པ་དངོས་གྲུབ་དཔལ་འབར་གྱི་བྱམས་སྨོན་འགྲེལ་པ་པར་བྱང་།
པཎྜི་ཏ་ཆེན་པོ་ཤཱཀྱ་མཆོག་ལྡན་དྲི་མེད་ལེགས་པའི་བློ་གྲོས་ཀྱི་གསུང་རབ་པར་དུ་
བསྐྲུན་པའི་ཚུལ་ལས་བརྩམས་པའི་གླེང་བ་བསྟན་པའི་ཉི་གཞོན་
ཡིད་སྲུབ་སྤྲིན་ལས་གྲོལ་བའི་ཚངས་པའི་བཞད་སྒྲ།
འཇམ་དབྱངས་མཁྱེན་བརྩེའི་དབང་པོའི་བཀའ་འབུམ་པར་སྐྲན་སྔོན་བརྗོད།
122



འཇམ་མགོན་ངག་དབང་ལེགས་པའི་གསུང་སྐོར་ཕྱོགས་བསྒྲིགས་པར་བསྐྲན་སྔོན་
བརྗོད།
སྡེ་གཞུང་སྤྲུལ་སྐུ་ཨ་འཇམ་གྱི་གསུང་ལམ་འབྲས་སྨོན་ལམ་གྱི་པར་བྱང་།
ཡང་དེ་ཉིད་པར་བསྐྱར་སྐྲུན་གྱི་ངོ་སྤྲོད་སྔོན་གླེང་།
ཡང་དེའི་གསུང་བླ་མའི་རྣལ་འབྱོར་གྱི་དོན་འགྲེལ་པར་བྱང་།
དེའི་གསུང་སྐོར་ཕྱོགས་བསྒྲིགས་པར་སྤྱན་སྔོན་བརྗོད།
བདུད་འཇོམས་འཇིགས་བྲལ་ཡེ་ཤེས་རྡོ་རྗེའི་བཀའ་འབུམ་པར་སྐྲན་སྔོན་བརྗོད།
གེ་སར་སྒྲུང་ཨ་གྲགས་གཟི་རྫོང་པར་སྐྲན་སྔོན་བརྗོད། །
གདོང་སྤྲུལ་གོང་མ་འཇམ་དཔལ་རིག་པའི་རལ་གྲིའི་གསུང་ཐོར་བུ་ཕྱོགས་
བསྒྲིགས་པར་སྐྲུན་སྔོན་བརྗོད།
ཁ་ཏོན་གཅེས་བཏུས་ཕྱོགས་བསྒྲིགས་པར་སྐྲན་སྔོན་བརྗོད།
ཡང་དེ་ཉིད་པར་བསྐྱར་བསྐྲུན་གྱི་སྨོན་ཚིག
འཇམ་དཔལ་མཚན་བརྗོད་པར་སྐྲན་སྔོན་བརྗོད།
རྡོ་གཅོད། མདོ་སྡུད་པ། བཟང་སྤྱོད་བཅས་ཕྱོགས་བསྒྲིགས་པར་སྐྲན་སྔོན་བརྗོད།
ཀུན་མཁྱེན་བསོད་ནམས་སེངྒེའི་རྣམ་ཐར་ཀོང་སྟོན་གྱིས་མཛད་པ་པར་སྐྲུན་
སྔོན་བརྗོད།
དེའི་རྣམ་ཐར་གློ་བོ་མཁན་ཆེན་བསོད་ནམས་ལྷུན་གྲུབ་ཀྱིས་མཛད་པ་པར་སྐྲུན་
སྔོན་བརྗོད།
འཇམ་མགོན་ངག་དབང་ལེགས་པའི་རྣམ་ཐར་ཨ་འཇམ་གྱིས་མཛད་པ་པར་སྐྲུན་
123



སྔོན་བརྗོད། །
དེའི་རྣམ་ཐར་སྡེ་གཞུང་ལུང་རིགས་སྤྲུལ་སྐུས་མཛད་པ་པར་སྐྲན་སྔོན་བརྗོད། །
དགེ་འདུན་ཆོས་འཕེལ་གྱིས་བསྒྱུར་བའི་ཆོས་ཀྱི་ཚིགས་སུ་བཅད་པ་པར་སྐྲུན་
སྔོན་བརྗོད།
དེའི་གསུང་རྒྱ་གར་གནས་ཡིག་པར་སྐྲན་སྔོན་བརྗོད།
དེའི་གསུང་འདོད་པའི་བསྟན་བཅོས་དང་མི་ཕམ་གྱི་འདོད་པའི་བསྟན་བཅོས་
མཉམ་དུ་པར་སྐྲུན་སྔོན་བརྗོད།
དགེ་ཆོས་ཞལ་རྒྱུན་ཉག་རོང་ཟླ་བ་བཟང་པོས་ཟིན་བྲིས་མཛད་པ་དབུ་མ་ཀླུ་སྒྲུབ་
དགོངས་རྒྱན་པར་སྐྲུན་སྔོན་བརྗོད།
དགེ་ཆོས་གསུང་རྩོམ་ཕྱོགས་བསྡུས་དེབ་གསུམ་པར་སྐྲན་སྔོན་བརྗོད།
སྡེ་གཞུང་སྤྲུལ་སྐུ་ཨ་འཇམ་གྱི་རྣམ་ཐར་པར་སྐྲུན་སྔོན་བརྗོད།
དག་བྱེད་ཟེགས་མ་པར་བསྐྱར་བསྐྲན་སྔོན་བརྗོད། །
སྤྱི་ཁྱབ་པར་བྱང་། བལ་ཡུལ་ཡང་ལེ་ཤོད་དུ་ཁྲ་རིག་སྤྲུལ་སྐུ་འཇམ་དབྱངས་དམ་
ཆོས་ཉི་མས་བཞེངས་པའི་བྱང་ཆུབ་མཆོད་རྟེན་གྱི་དཀར་ཆག
གདོང་ཐོག་དགོན་དུ་གདོང་གྲྭ་བློ་དགའ་ལགས་ཀྱིས་བཞེངས་པའི་དུས་འཁོར་
མཆོད་རྟེན་གྱི་དཀར་ཆག
སྒྲོལ་སྐུ་ཙཀྲིའི་རྒྱབ་བྱང་།
བྱ་བྲལ་སངས་རྒྱས་རྡོ་རྗེས་མཛད་པའི་བརྒལ་ལན་ལུང་རིགས་རྡོ་རྗེའི་མེ་ཆར་པར་
བསྐྱར་བསྐྲན་གྱི་སྔོན་བརྗོད་པར་སྐྲན་སྔོན་གླེང་མི་འཇིགས་བདེན་པའི་ཀི་སྒྲ་
I
124



གངས་ཅན་བོད་ཀྱི་རྒྱལ་རབས་ལོ་ཚོགས་དང་དུས་འགྱུར་ཡོ་ལང་ལ་དཔྱད་པ་
སྔོན་མེད་དེབ་ཐེར་གཟུར་གནས་དཔྱོད་ལྡན་དགྱེས་པའི་དབྱངས་སྙན།
སྡོམ་གསུམ་བརྒྱུད་པ་གཙང་མ་དགོས་པར་བསྐུལ་བའི་སྤྲིངས་ཡིག
ཏྲེ་ཧོར་གདོང་སྤྲུལ་བསྟན་པའི་རྒྱལ་མཚན་གྱི་འདིར་སྣང་ཡོ་ལང་ལོ་རྒྱུས་བརྗོད་པ་
ཟོལ་མེད་ངག་གི་རོལ་མོ་བཅས་སོ།།
ཞེས་མཁས་དབང་གྲོགས་མཆོག་ངག་དབང་སྐལ་ལྡན་གྱིས་རྒྱང་རིང་མོ་ནས་བསྐུལ་ངོར་རང་
ཉིད་ཀྱིས་ཨ་རིར་བྲིས་བ་དགེའོ། ༢༠༠བཀག སླར་ཡང་གདོང་གྲྭ་ཀབྲག་དངོས་གྲུབ་བསོད་ནམས་
ཀྱིས་བལ་སྣབས་ཕྱིས་བརྩམས་ཁ་ཤས་ཁ་སྐོང་དུ་བསྟན་པ་སྟེ། རབ་བྱུང་ ༡༧ པའི་ཉི་སྒྲོལ་བྱེད་ཀྱི་
གནག་བ་ཟླ་བའི་དམར་ཕྱོགས་རྫོགས་བ་གཉིས་པའི་ཚེས་ལའོ།།
125
